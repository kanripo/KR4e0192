# -*- mode: mandoku-view; -*-
#+TITLE: 瑤石山人稿
#+DATE: 2015-08-25 00:24:59.292004
#+PROPERTY: ID KR4e0192
#+PROPERTY: BASEEDITION WYG    
#+PROPERTY: JUAN 卷十
<pb:KR4e0192_WYG_010-1a>¶
欽定四庫全書¶
　瑤石山人稿巻十¶
　　　　　　　　　　　　明　黎民表　撰¶
　七言律詩¶
　　同陳公載登海印寺瑞光閣¶
燕京樓榭倚東風春日慿髙感慨同碧海水多連大内¶
紫臺山半枕離宮平蕪縹緲沿江盡逺樹依㣲入望空¶
鄉國更傷千里目夕陽何處送飛鴻¶
<pb:KR4e0192_WYG_010-1b>¶
　　燕京秋懐¶
北郭秋陰接九垠登臺一望倍傷魂霜前砧杵千家動¶
日落風塵萬里昏天上已違攀鳯侶山中猶憶卧龍村¶
孤舟𣺌渺堪愁思恐入楓林有㫁猿¶
廣寒宮殿帝城西錦石瑤沙玉作蹊白鶴每依華表下¶
紫鸞多藉碧梧棲流雲宛轉通仙掖墜葉飄颻滿御堤¶
一自金輿廵歴後月中環珮冷凄凄¶
秋風嫋嫋吹邊塞轉餉千艘入濁河白草漭連青海闊¶
<pb:KR4e0192_WYG_010-2a>¶
黄塵秋暗黒山多運籌頼有蕭何畫息戰無煩魏絳和¶
聞道居庸虚將守邉庭今已悔干戈¶
萬木蕭森帶夕陽澄江偏使客心傷能文賈誼終投楚¶
作賦相如已倦梁勲業獨㸔青髩在羽翰空羡碧霄長¶
滄江嵗晩歸來好岸芷汀蘭尚有芳¶
　　旅感¶
周南畱滯倍離憂京洛風塵自倦遊病裡㸔花如隔夢¶
春來臨水似驚秋黄金價重誰招駿白石歌殘獨飯牛¶
<pb:KR4e0192_WYG_010-2b>¶
鄉土嵗時渾不惡速營三畆作莵裘¶
髙臺逺望坐銷憂病後依依感昔遊貪客帝城如戀舊¶
計程鄉路已逢秋人間幻夢唯蕉鹿天上閒情有女牛¶
楚水越雲千萬里北風零盡黒貂裘¶
　　萬歲殿(在朝天宮内/)¶
鬰鬰靈山守百神宣皇曽此禮羣眞碧壇風度龍旂¶
影瑤草香銷鶴馭塵青雀書來猶悵望紫鸞簫罷更逡¶
廵𤣥關一閉無消息華鳥年年怨早春¶
<pb:KR4e0192_WYG_010-3a>¶
　　露觔廟¶
仙媛芳名齊日月閟宮遺像鏁烟霞明湖日鏡金鈿影¶
清露長涵寳靨花颯颯靈風催苦竹泠泠秋色浄蒹葭¶
可憐隕玉空山後慙媿蛾眉學浣沙¶
　　阻風李陽驛¶
滿目川原百戰餘旅情芳草共蕭疎蒼山古堠逢秋騎¶
野水殘燈見夜漁地近瀟湘多暮雨鴈來湓浦少鄉書¶
故人憶我停雲外惆悵烟波少定居¶
<pb:KR4e0192_WYG_010-3b>¶
　　舟泊金川望唐允治歐彦禎不至¶
嶺雲關樹思依依江上初逢秋月輝岐路無情還獨徃¶
青山有約更同歸烟生古戍逢人少水落寒塘見雁稀¶
楚客此時頻悵望不知何處寄金徽¶
　　與公載子乾吉卿送泉翁北上返棹石門¶
杜若青青聞榜歌佳期南浦悵如何風聲夜起潮侵岸¶
天色平臨斗在波威鳯漸知隨日輦𡨕鴻猶自避雲羅¶
扁舟渺渺堪乗興况聽袁郎雅詠多¶
<pb:KR4e0192_WYG_010-4a>¶
　　營清泉精舍¶
幽棲逺愧王官谷脩褉誰誇内史亭青壁舊藏髙士傳¶
草堂今映少㣲星茶烹石鼎分泉味井問丹砂識地靈¶
應是漁樵能混迹十年江漢任飄零¶
擬就壺觴開白社旋營𤓰地向青門雲中鷄犬非忘世¶
徑裏桃花似避喧鶴在松間同佇立僧來石上共清言¶
經過舊是濠梁侶秋水無心與細論¶
　　陳貴吾歐彦楨約遊玉舄亭故址¶
<pb:KR4e0192_WYG_010-4b>¶
弱水桑田更淺清殘碑猶自記嘉平青騾海上應無迹¶
玉舄人間尚有名笙管御風廽鶴夢杉松將雨雜鸞聲¶
那堪采藥歸來晩夜夜東風憶五城¶
　　春興次彦楨韵¶
和風助律景堪憐更有懽聲下逺天御宿花光承曉日¶
琳池月色帶春泉蒼龍東駕行陽令青鳥西來拂曙烟¶
南國山川勞望幸五陵佳氣自年年¶
年夜鏘鏘簇佩鑾金吾千隊儆長安欲求海客先祠竈¶
<pb:KR4e0192_WYG_010-5a>¶
擬醮神君更築壇丹桂影中廻日御碧桃花下聳雲冠¶
侍臣聽罷鈞天曲銀浦無聲沆瀣寒¶
絳氣迥連承露掌祥焱初拂相風旗罘罳影動旌旄轉¶
閣道陰生漏刻移豹尾日長唯近幸鼇頭天逺更遥祠¶
腐儒旅食驚心地獨望寒雲動所思¶
　　九日和子乾登髙韻(是日余以病不赴/)¶
錦樹團圓風滿林慿髙多難易沾襟石門返照千家盡¶
磴道盤雲九曲深坐閱嵗時傷短髩望連烽戍折遐心¶
<pb:KR4e0192_WYG_010-5b>¶
蒼厓羡爾題詩處山月隨人下鶴岑¶
　　遊𤣥妙觀¶
為愛仙居隔市㕓星君臺上共談𤣥坐來海水成清淺¶
歸去人間閲嵗年竹院晩凉金碎𤨏石幢秋净玉嬋娟¶
追遊擬受長生訣不用遺文説五千¶
　　和梁公實無題(用李商隱韻/)¶
疎榆一夜動西風露脚斜飛桂殿東白玉鏡臺鴛被合¶
紫雲香駕鵲橋通鳯皇衫拆胸前錦蜥蜴砂殘臂上紅¶
<pb:KR4e0192_WYG_010-6a>¶
何事人間不相見上陽宮裏怨飄蓬¶
　　燕京書事¶
河堤新築洞仙宮八駿經遊向此中絳節拂雲遙駐鶴¶
赤䦨驅石已成虹丹書見説曽親授紫府還聞有夢通¶
十里穗楊風日麗㡬時軒馭過崆峒¶
日上蒼龍雪正消太清宮殿轉空寥案前寳鼎斟明水¶
仗外華燈燭慶宵關塞只傳青海㨗佩環空散紫宸朝¶
可憐方朔金門待聽得霓裳襍鳯簫¶
<pb:KR4e0192_WYG_010-6b>¶
一夜瑶池集絳鸞六花飛舞下雲端蘭臺未許誇清冷¶
黄竹徒勞詠閟寒爽氣蕭森連玉樹曉光零亂拂銅盤¶
誰能和得陽春曲長奉君王萬嵗歡¶
西宮瑤草日芳菲珍館春深碧浪圍朱字署成華露濕¶
紫泥封進鶴羣飛履隨虚步瞻依切簾隔天顔笑語稀¶
不見平津開閣待經旬休沐始言歸¶
朱樓迢逓接平沙歎息深閨有麗華青鳥㡬時隨阿母¶
綵鸞今夜屬良家桃栽碧海多成實桂貯長門自落花¶
<pb:KR4e0192_WYG_010-7a>¶
寄語采桑南陌女莫將顔色向人誇¶
　　早秋¶
一見秋風心已驚關河回望不勝情霧迷天上金莖影¶
月冷樓前玉笛聲歸興總銷塵土夢閒愁空對短長檠¶
杖藜更擬尋山去何待他年學尚平¶
　　送丁戊山人還閩中詩(并序/)¶
　丁戊傳君風儀俊整天骨森立蚤肄丘墳涉九流之¶
　梱奥晩躭㝠寂包八正之厓路故能遊心懸解宅美¶
<pb:KR4e0192_WYG_010-7b>¶
　希夷鵬運天池卑榆枋之斥鷃智遊𤣥水得㒺象之¶
　靈珠盧敖有遐舉之期齧缺無榮觀之願出入水火¶
　吐納風雲日觀天門覲魯儒之遺址朱陵紫盖搜姒¶
　氏之竒文意在忘言行無轍迹以為善建不援𤣥關¶
　難啓曹溪閟傳衣之迹浮丘乃梯仙之戸擔䔲負笈¶
　千里而遥度碣凌山九秋始至𤣥風所感聞者景從¶
　挹叔度之波濤鄙吝斯逺見紫芝之眉宇塵俗盡銷¶
　奥㫖㝠筌迎刄而解繁文衆説有叩斯應大器不官¶
<pb:KR4e0192_WYG_010-8a>¶
　大巧不斵揚雄稱言若鳯孔子嘆其猶龍非斯人之¶
　儔與但以蕭晨在感梓里長違臨霞増慨遡風攸往¶
　禦㓂以七日為期令威乃千年一返雖紫極黄庭夐¶
　異人間之世而素絲歧路難捨區中之縁遥晤何時¶
　逺心空絶寄言竹素佇竢徽音¶
蚤從丹籙學神仙脱悟真乘了内篇杖有百錢行自得¶
居惟一榻坐皆穿尋山但可如康樂蹈海何湏學魯連¶
臨别攬衣空戀戀㡬時談笑復隨縁¶
<pb:KR4e0192_WYG_010-8b>¶
木蘭江上動深秋千里誰憐汗漫遊家共白雲天外逺¶
身同明月海邊畱秦人望逐桃花水楚客悲生杜若洲¶
來本無機歸亦得不知何處是莵裘¶
　　同丁戊山人遊蒲澗寺¶
青蹊䆗窱絶塵氛一𣲖鈞天下界聞龍去不收千日雨¶
鶴來還動滿蹊雲山瓢祗獻長生酒石室應藏内景文¶
歸去幔亭何日到緘書先報武夷君¶
　　心逺亭探梅得霜字¶
<pb:KR4e0192_WYG_010-9a>¶
京兆池亭萬樹芳半臨秋水半含霜風林暗折玲瓏玉¶
雪徑遥聞㫁續香蕚緑觧知神女色額黄曽識漢宮粧¶
江南地隔瑤臺逺欲寄璚枝思𣺌茫¶
　　登鎮海樓得慿字¶
歴盡丹梯第㡬層下臨千仭若無慿石間細路縈紅葉¶
松頂寒花絡紫藤逺目只隨芳草去清歌長共碧雲凝¶
三山波浪空愁思誰躡鴻鸞共上昇¶
　　和梁思伯宿寳陀寺¶
<pb:KR4e0192_WYG_010-9b>¶
憐君獨泛靈洲水永夜空門坐寂寥雲起半從山上石¶
月明還長澗邊潮芝傳隱訣行堪食桂遇幽人或可招¶
遙想焚香誦經處更尋支遁問逍遥¶
　　粤州草堂春日試筆得歌字¶
謝家賔從有羊何春日池亭載酒過紫氣直從燕闕迥¶
青山還繞粤城多花霑瑞露低唫幌鳥囀芳林襍棹歌¶
聞道漢庭偏側席未湏長戀釣魚簔¶
　　泰泉春遊得西字¶
<pb:KR4e0192_WYG_010-10a>¶
雲峯一徑入幽棲不信風光有瀼西寒澗水喧知鹿下¶
遥林花動覺鶯啼亭前玉舄仙靈宅洞裏金書太史題¶
歡賞日斜猶未洽更携賔從過文溪¶
　　大司馬鐡橋先生矩洲雅集得青字¶
獨樂園深晝掩扄追趨今喜覩儀形勲名北闕髙卿月¶
賔從南州聚徳星鸞鶴每依霞外詠魚龍長似鏡中聽¶
石虹湖上春應蚤豐草崇蘭滿眼青¶
　　贈易道人¶
<pb:KR4e0192_WYG_010-10b>¶
塵滓脩然不受侵轉蓬無復憶家林路窮西極流沙逺¶
身犯南方毒霧深青竹一枝常在手丹經千巻不傳心¶
亦知羝化終騰去白石蒼蒼何處尋¶
　　登五仙觀通明閣¶
目盡寥天草樹平片㠶經處是東瀛烟銷甓社珠浮出¶
雲擁猋臺玉作成逺浦逈含蘭芷思陰風初度雁鴻聲¶
飛仙御鶴何時去塵海㝠㝠笑此生¶
　　和公實燕臺感秋¶
<pb:KR4e0192_WYG_010-11a>¶
紫塞霜飄雁影孤荒臺斜日下平蕪秦封隴華皆歸馬¶
禹貢山川盡剖符一代彛章宗典雅百年風俗落虚無¶
腐儒策蹇蓬蒿裏空憶文皇起壯圖¶
楚客思君賦澧蘭關山迢逓夢來難風前白鴈飛飛逺¶
霜後丹楓落落寒碣館三秋愁桂玉鄉書千里比琅玕¶
蓬茆自是烟霄隔惆悵無因附短翰¶
桑乾千折抱燕臺豈謂天驕飲馬來兵氣旋銷烏鳥樂¶
陣雲初散鼓鼙哀一時猛將多蟬冕三黜儒生尚草萊¶
<pb:KR4e0192_WYG_010-11b>¶
卧病衡門秋又晩㡬時東閣待重開¶
嵗月升沉銷壯心髩毛無那百憂侵炎方祇重龍香價¶
燕市徒捐駿骨金草木凋傷催暮景風烟蕭索變層陰¶
黄花爛熳増愁思安得瓊枝共醉唫¶
文園遙憶病相如㡬度裁詩慰索居西第㸔花搖綵筆¶
上林遊獵從金輿生逢堯舜功名薄迹混漁樵計術疎¶
聞道乞身書欲上聖明應未許懸車¶
旅食燕臺㡬變秋才名應媿後時流雁來又值寒砧急¶
<pb:KR4e0192_WYG_010-12a>¶
霜落偏驚木葉稠滄海烽烟猶濺涙杜陵花竹未銷憂¶
長安正在浮雲外不為相思重倚樓¶
　　讀圓覺經¶
中嵗驅馳困一經媿無鯨力破滄溟閒思種樹為農圃¶
病學餐煙飬性靈身在塵埃如瞥電鬂縁愁緒劇繁星¶
年來悟得空王理止慾除嗔是戒銘¶
　　秋日同諸賢遊矩洲¶
謝公幽興在雲霄别墅追尋豈憚遙芳栁曲盤深淺水¶
<pb:KR4e0192_WYG_010-12b>¶
畫船輕送往來潮機心息盡鷗還下藻思飛時鶴共飄¶
記取臨霞懽賞地後來烟月轉空寥¶
　　鄧君肅貽菊¶
窮愁九日偏蕭索别館清秋祇益悲赤葉已隨風外落¶
絳苞還向雨中移不嫌霜露侵蓬鬂為愛馨香入酒巵¶
素手折來憐汝意金莖唫望渺余思¶
　　同傅木虚劉安元童仲良遊五仙觀¶
玉京琳殿海東湄上客琴尊得共移仙隱已經羊化後¶
<pb:KR4e0192_WYG_010-13a>¶
吏情休歎鳯衰時池空半落流雲影松古偏餘積雪枝¶
應是丹臺曽籍記喜於蓮社結幽期¶
　　丁戊山人招飲旅舘¶
栢酒椒盤已薦辛天涯憐爾獨逢辰菩提為覔西來種¶
榆桞重經嶺外春風雨㡬畨還秉燭路岐千里定沾巾¶
干戈此日復滿眼何處飄飄寄此身¶
　　丁戊山人謁先君墓有述畣¶
蟬曳疎枝鶴繞林攀號應廢蓼莪吟生芻不負南州約¶
<pb:KR4e0192_WYG_010-13b>¶
寳劍多勤上國心指佞尚餘階下草將歸空有壁間琴¶
平原舊客無人在今日因君涙滿襟¶
　太岳仙宮七詠¶
　　太和¶
山勢盤盤壓厚坤宸居奕奕位大門龍蟠近接三秦勝¶
鼇負遥連五岳尊丹磴參差懸鐵鎻玉京璀璨湧金輪¶
乘麟散髪遊何處直以昇平報紫元¶
　　五龍¶
<pb:KR4e0192_WYG_010-14a>¶
紫盖峯前下鶴羣羽衣遥挹御爐熏雲呈瑞像雙鬟玉¶
帝賜霞裾五色紋星亂石枰當澗隱風廽金磬隔山聞¶
蟄龍一去無消息悵望經臺日又曛¶
　　南巖¶
七十名區衛紫宮南巖幽勝若為通亭亭仙掌漙清露¶
葉葉靈衣御曉風山下烟霞常覆鼎壁間文字半垂虹¶
欹厓可卜無人買洗鉢焚香事逺公¶
　　紫霄¶
<pb:KR4e0192_WYG_010-14b>¶
軫翼光芒夜夜垂洞霄峯勢入雲危忩間下辨金銀氣¶
地底潜通日月池𤣥水當年非禹跡赤松今日是堯師¶
祇應上界無人到輸與祠官種紫芝¶
　　玉虚¶
目㫁仙山豈易逢紫岩回首有苔封三株暗結黄金粟¶
九渡深盤白玉淙蕙帳别來驚夜鶴琅璈歸去御時龍¶
茂陵自是秋風客腸斷青騾海上蹤¶
　　遇真¶
<pb:KR4e0192_WYG_010-15a>¶
手把丹書侍玉宸紫髯蕭灑出風塵青羊化後猶存石¶
白鶴歸來尚幻身藥市當年曽隱姓花源今日正迷津¶
可憐物色先朝事應為蒼生訪隱淪¶
　　净樂¶
綺寮珠綴冠丹丘翳鳯驂鸞在上頭忩外月明秦樹逈¶
檻前風急楚江流天門險澁疑無路地籟凄清直似秋¶
不是文皇親指畫湘樊安得翠華遊¶
　　朝天宮追和喬太宰諸名賢韻¶
<pb:KR4e0192_WYG_010-15b>¶
竹宮松栝晝陰陰時有鸞驂下翠岑檢玉舊傳三殿秘¶
飛章遙向五雲深仙都不與浮塵變浩刼多愁短髩侵¶
疑是上霄同謫客㡬回清夢得披尋¶
鋪金積翠寫神州羽景還開洞壑幽馳道屢經清蹕過¶
侍臣常奉属車遊飛光直射蓬萊闕霽月猶懸翡翠樓¶
自是丹丘人代裏却從東海説瀛洲¶
　　吳而待候選已乆輒詩往訊¶
乆待公車未擬回清時難復卧蒿萊穰侯本忌縱横客¶
<pb:KR4e0192_WYG_010-16a>¶
枚叔虚稱扈從才盡日悲風傳旅鴈到江春色落殘梅¶
飄零别我青山去誰共天涯竹葉杯¶
　　松岩為鈕錬師賦¶
愛汝結室長松陰白鶴青猿知隱心丹臺窈窕丘壑静¶
紫芝璀璨烟雲深月朗似聞木客嘯風起恍聽蒼虬吟¶
人間埃世不可住安得枕流清俗襟¶
　　飲餞徐比部宅時吳舍人李比部同集¶
燕京楊桞花飛日一上春臺望苑墻詞客喜同金馬署¶
<pb:KR4e0192_WYG_010-16b>¶
歸心遙滯白雲鄉鴻疎嶺嶠音書斷騎遶關山别路長¶
拚醉此宵應不惜衆人空自隔殊方¶
征驂欲戒蹔徘徊極目風烟慘不開白社别來頻有夢¶
青山歸去獨無媒遥祠應待河東盖作賦多逢鄴下才¶
誰向天涯慰寥落封書湏為朔鴻裁¶
　　鎮海樓登望¶
朱甍畫棟逼星河秋色蒼然隱薜蘿地轉青山開越井¶
天懸流水下牂牁慿欄漸覺清商變顧影其如白髪何¶
<pb:KR4e0192_WYG_010-17a>¶
鴻鴈有懐成悵望浮雲西北晩來多¶
　　童太史仲良席上邂逅方太守禹績即有詩見貽¶
　　　奉答一首¶
駿足登臺衆所稱一麾江漢忌能聲明時並數鄒枚賦¶
末路誰收李杜名赤日夢懸鵷鷺署青山家住鳯皇城¶
風流郡閣猶如昨麗藻應深下榻情¶
　　别潘少承之京¶
汀洲渺渺愴離情塞鴈隨人又北征燕地樓臺雲外聳¶
<pb:KR4e0192_WYG_010-17b>¶
秦淮花桞日邊明才華狗監應知己家世河陽舊擅名¶
此去君門還咫尺不須回首越王城¶
　　送何東莞之任江寧¶
三年坐嘯逺人安又綰銅章入禁垣秦地山河歸内史¶
漢家星象應郎官草青夢渚懸㠶度日落關門倚劔㸔¶
此去公卿求識面無因停棹采芳蘭¶
　　同公實思伯遊北郭諸山¶
澄江一道抱城廽霽後丹梯四望開百粤地形雲外出¶
<pb:KR4e0192_WYG_010-18a>¶
五陵王氣日邊來殘春風景空回首故國河山謾舉杯¶
留滯莫傷生白髪漢庭今待子虚才¶
　　同公載公實思伯登白雲最髙頂¶
青谿千仭出塵氛振錫還驚虎豹羣遊客屢窺丹檢字¶
髙僧多卧石樓雲風生大壑諸峯應澗落平田衆水分¶
招隱卜居原此地重來休勒北山文¶
千巖雲氣混重溟竹院松扉白晝扄金錫乍飛遊鶴去¶
貝書初誦毒龍聽荒臺花雨空留碧陰洞苔文尚帶青¶
<pb:KR4e0192_WYG_010-18b>¶
浮世始知無住著長生還欲問仙靈¶
滄凉初日上雲樓金地應悲露草秋龍象豈知千仭換¶
江山虚道百年遊岩前散髪思髙卧石上㸔梅得暫留¶
為道逺公能結社東林嵗晩一相求¶
　　安期岩¶
絶磴陰陰松栝圍仙宮寂寞見霓衣曽傳海上青騾去¶
謾道山中白鶴歸霞起逺分丹洞色日生初弄石門暉¶
浮雲變化成今古誰似凌空一舄飛¶
<pb:KR4e0192_WYG_010-19a>¶
　　陳公聘憲使提五州兵征海㓂有作次韻¶
吳城遙望雪初殘又領竒兵過瘴灘龍節夜馳霜月暗¶
鸞旗陰曵海風寒關山應歎辭家逺恩遇方知報主難¶
預喜鐃歌歸有日封章湏獻五雲端¶
牙璋十月下江城百萬軍儲計不輕推轂屢頒明主詔¶
臨歧先慰逺人情楳花競落來時路草色初青戰後坪¶
聞道廟廊虚席待肯論鄉國念歸程¶
　　立春¶
<pb:KR4e0192_WYG_010-19b>¶
倦遊寧復走風塵一卧丘園值早春滄海烽煙連百粤¶
關門雲氣引三秦江湖嵗晩憐飄泊松竹年來事隱淪¶
幸有習池供逸興願隨南畆狎芳辰¶
　　嬉春曲陳公載索和用韻¶
東風紫陌走驊騮何似咸陽縱冶遊校獵忽經平樂館¶
鬭雞還過富平侯霓裳寫月初停拍綺閣臨春盡上鈎¶
愁極杜陵惟謾興新蒲細栁滿河洲¶
芳草春陰垂釣磯寒城斜日閃朱旗熏人欲醉憐花氣¶
<pb:KR4e0192_WYG_010-20a>¶
送客無情是桞絲畫檝迥隨蘭浦入金尊還傍竹陰移¶
江湖十載渾疎放空愧青樓半額眉¶
奏技當年入漢京緇塵曽逐麗人行金鈿控月三千騎¶
寳帳臨風十二筝西第將軍畱盡醉東鄰詞客寄多情¶
茂陵一卧長消渴猶倚金盤望五城¶
三星的鑠露華光宛轉歌聲逐女郎沉水欲銷金鉿匝¶
曲璚初巻綉鴛鴦風前調笑思捐珮陌上含情問采桑¶
惟有揚雄疲執㦸年年空歎髩絲長¶
<pb:KR4e0192_WYG_010-20b>¶
　　和竹平山人見余庭前桃花¶
庭前桃花開不遲堤邊明月復初宜流鶯恰恰坐深樹¶
戯蝶紛紛穿短籬映水紅粧仍綽約臨風皁㡌故傾欹¶
梁鴻更有揮毫思好向芳菲倒接籬¶
　　寄王比部元美塞上¶
萬里烽烟接塞垣西風立馬望中原浮雲尚走陳琳檄¶
明月還開庾亮尊青草北臨沙磧斷黄河秋遶薊城翻¶
漢庭正是籌邉日誰遣長纓到玉門¶
<pb:KR4e0192_WYG_010-21a>¶
　　劉百魁叅軍脩貢京師事竣還成都¶
仗劍堪嗟行路難春風一騎發長安愁心萬里懸秦棧¶
壯志三年走漢冠白髪自於官序拙青山不改客途寒¶
相知已向文園卧飛檄無勞父老㸔¶
　　天津同吳給舍舟中對月¶
獨驅嬴馬出燕關咫尺風雲敢自攀明月共懸千里外¶
春陰不散五陵間書生彩筆謀仍拙諸將黄龍戰未還¶
何處忽來楊桞曲滄江一夜髩毛斑¶
<pb:KR4e0192_WYG_010-21b>¶
　　登直姑城樓¶
吳檣楚舵望中收西北風烟接上遊海氣倒垂千嶂逺¶
燕關日抱五雲流賈生封事餘雙涙王粲思鄉自百憂¶
向夕蒼蒼洲渚亂㫁鴻哀角不堪留¶
　　同徐中郎吳給事訪李使君郡齋¶
揖客龍門意未輕北來風雨滯孤城青山不盡檐帷色¶
濁酒深知傲吏情豈謂漢庭疎汲黯翻令東海重黄生¶
漫從華髪悲留滯岳牧于今有大名¶
<pb:KR4e0192_WYG_010-22a>¶
　　夏五日袁比部携酒訪舟中¶
燕京閶闔五雲開袪服晨趨亦快哉萍水敢期仙客棹¶
榴花還及故人杯西曹詞賦留髙步東郭河山得雋才¶
戎馬正當揮涕日可無飛檄自天來¶
　　同黄淳甫盛仲交余伯祥過天界寺葦航竹館¶
東林曽有翠華遊别院風驅萬竹秋經品舊從天竺至¶
禪棲應待許詢詶山開氣色皇居近潮轉寒聲大地流¶
依止空門猶未得干戈遥動故鄉愁¶
<pb:KR4e0192_WYG_010-22b>¶
　　集何孔目元朗後亭¶
兵甲黃塵舊路非相携六月到山扉松間薜荔牽衣過¶
竹外鵷鸞挾子飛白髪尚淹金馬署青雲空羡緑荷衣¶
習池共把山公酒此日應拚酩酊歸¶
　　留别仲交伯祥¶
誰憐落魄㳺千里尚得長裾狎二豪時論共歸江左玉¶
賦才應折廣陵濤當壚夜倚花枝醉繞樹春吟野日髙¶
白璧敢輕投贈意不堪秋雨夢蓬蒿¶
<pb:KR4e0192_WYG_010-23a>¶
　　秋懐¶
髙樓欲上思遲遲關塞蕭條異昔時草木風傳金氣盛¶
鼓鼙聲入朔雲悲管寧東海歸何日梅福吳門去不疑¶
白首烽烟重覽古芙蓉萎絶曲江湄¶
王氣崤函終不改建章宮殿倐為灰瑤池青鳥猶頻降¶
渥水神駒未擬來叢菊漸荒元亮病汀蘭初歇楚纍哀¶
江天鴻雁㝠㝠去極目神州首重廻¶
玉泉迢逓入昆池百尺䦨干俯碧漪鏡䌫雙維龍鳯舸¶
<pb:KR4e0192_WYG_010-23b>¶
雕楹深鎻栢松枝侍臣鳴珮丹楓逺宮女臨霞彩袖垂¶
曽預都人誇盛事周南今日歎衰遲¶
舊京形勝鬰盤龍設險曽當百二重組練未收滄海甲¶
戈鋋猶起白門烽包荒茅服終湏問竹箭空山豈盡供¶
蠢爾鯨鯢㸔掃㓕属車還擬待東封¶
三關羽檄似星流百萬戈船擁上遊白晝峽深豺虎卧¶
青天磴絶斾旌愁孤軍銅柱空傳㨗苦戰崑崙寔未休¶
宵旰此時憂不細征南諸將莫淹留¶
<pb:KR4e0192_WYG_010-24a>¶
粤王雄據有離宫翠竹黄花輦路中五嶺山川餘霸氣¶
百年天地變華風滄波日落旌旗動白露秋髙帳殿空¶
庾信江南休作賦漢家城闕正青葱¶
花木栽成帶逺坰北山孤絶寄幽亭漢陵嵗月移滄海¶
秦壘風煙㫁井陘十載棲遲生白髪何人推引上青㝠¶
烟波絶把漁竿去虚擬江湖有客星¶
長安旅食嵗蕭條金馬才人每見招一卧雲林淹彩筆¶
㡬回霑灑望青霄玉山瓊樹風塵隔庾嶺梅花驛路遥¶
<pb:KR4e0192_WYG_010-24b>¶
莫倚甘泉能獻賦衣冠今滿紫宸朝¶
　　石冷為潘新寧賦¶
憐君家住積金陽海樹層層出上方山倚洞天多翠削¶
忩窺禪月更清凉市喧不到松間枕瀑水遥添竹外觴¶
何事緇塵淹陸羽夢回泉石幾徜徉¶
　　壽歐母¶
㑹稽舊是梁鴻宅鄒邑今傳孟母家竹笋自能供白髪¶
橘林應得勝丹砂書傳南岳夫人鶴客問銀河織女槎¶
<pb:KR4e0192_WYG_010-25a>¶
却愧荀陳交誼重年年來對壽筵花¶
　　雨中過噴玉巖¶
噴玉巖前山翠飛千絲披拂近人衣青林忽亂蛟龍雨¶
丹磴長連雪霰暉壺榼動隨髙士履桔橰争息丈人機¶
匡廬日暮何如此醉卧雲松未擬歸¶
　　尋烏利仙人舊跡¶
夢想仙人海上遊欲尋蹤跡莽林丘霓裳碧落飛何處¶
玉趾青山此蹔留勾漏丹砂猶未就蓬萊雙舄浪相求¶
<pb:KR4e0192_WYG_010-25b>¶
峯前明月參差夜應載鸞笙過十洲¶
　　經山人李子長墓¶
墳前鳥雀啄髙枝過客能傳處士詩食肉未為何㸃累¶
觧酲終笑季倫癡荒山躶塟非違俗流水浮名尚有碑¶
獨鶴不歸華表柱麒麟髙塜幾纍纍¶
　　重陽前一日過歐楨伯館因談西樵之勝示同舍¶
　　　生¶
誰從雲路置丹梯海上諸峯盡覺低殘雪不消天柱外¶
<pb:KR4e0192_WYG_010-26a>¶
晴虹多挂竹林西金書鎮日烟霞䕶石髓何年澗谷迷¶
寄語尚平須負笈琅玕千樹待幽棲¶
　　同黄㓜章舍弟惟和惟仁集蘇給事宅¶
岳色風烟望轉賒秋光偏在拾遺家何人渴倚金莖露¶
此地霜停玉蕋花楓葉亂飛江浦暗鴈行遥入楚天斜¶
東山杖履能來往應擬尊前醉孟嘉¶
　　山人艾從之為故司寇劉公求黄太史碑文事竣¶
　　　還大庾¶
<pb:KR4e0192_WYG_010-26b>¶
荷衣數片鶡為冠廿載江湖雪髩寒方術未應論薊子¶
交遊今獨有任安關門紫氣閒能識玉笥丹書老尚㸔¶
搖落此時無所贈天涯相憶桂團團¶
　　大司冦劉公孫堯士來求黄太史碑文却還大庾¶
　　　僕曽拜公於家食因附致哀輓之私¶
林泉不為蒼生起隴兆俄驚白馬悲淮海軍儲飛輓日¶
茂陵詞賦謝歸時論功合上雲臺畫紀實應存太史碑¶
玉樹傳家知不媿生芻何處寄遐思¶
<pb:KR4e0192_WYG_010-27a>¶
　　白鶴花¶
靈根五葉似雲屯絶勝名當揜兎園玉羽向風偏皎潔¶
縞衣乗月正翩翻窺忩幾亂幽禽影入夢那知粉蝶魂¶
同是羅浮山下客肯將零落怨黄昏¶
　　送同年張叔顯之愽白¶
桂海風烟逺國門一官應喜近鄉園領垂素髪休言命¶
身致青雲合報恩仙客正逢勾漏令居人猶指緑珠村¶
桑麻種徧山城日狗監能無薦至尊¶
<pb:KR4e0192_WYG_010-27b>¶
　　送何霽甫出守蒼梧¶
西風驛路遶黄花桂水遙乘使者槎騎省賦成年尚早¶
龍門聲重地偏華坐㸔銅柱烽烟息回望金莖氣色賖¶
漢室馮唐能為薦肯令符竹乆天涯¶
　　十五夜清泉山中待月¶
清光㸔欲上東林何事風烟違賞心竹外飛觴催急景¶
樓前雙杵變繁音芳塵漸滿梁園席爽思還披楚客襟¶
十載青山吾不負浮雲端為破層陰¶
<pb:KR4e0192_WYG_010-28a>¶
　　觀音閣同諸公登望¶
東林地僻少經遊暇日追攀最上頭九月關山争改色¶
一時風景自生愁藤蘿影合諸天暗松桂聲長衆壑幽¶
情為故鄉成徙倚登臨休擬仲宣樓¶
　　東山别業為梁少傅作¶
十里青山帶郭遙風花三徑斷漁樵衣冠韋曲名家後¶
詞賦淮南隱士招對酒暝烟連竹墅杖藜晴色過溪橋¶
登臨更有羊何和詩興逢秋未寂寥¶
<pb:KR4e0192_WYG_010-28b>¶
　　過公載浮丘得稀字¶
丹丘風日静堪依隱處猶存舊釣磯金液已成仙令去¶
青山重到故人稀雲移翠竹當堦亂鳥挾霜蓬隔水飛¶
白髪漸驚秋色裏相携湏就芰荷衣¶
　　初冬過訶林净隱方丈¶
雙峯晴雪隱禪枝乘興難孤竹下期龍象法從開士演¶
風幡言有化人知曇花半落談經後幽鳥潜窺出定時¶
籬菊肯同陶令醉不勞廬岳逺尋師¶
<pb:KR4e0192_WYG_010-29a>¶
　　薛卞二叅軍邀遊五仙觀¶
仙人樓殿雪初殘松栢陰森繞玉䦨門外喜迎青竹騎¶
雲中遙聚白蓮冠運籌畫省憐多暇秉燭良宵得二難¶
賔從何縁留僻地飛鳬先已候長安¶
　　别潘少承還鶴山舊隱¶
三載邀懽在竹林扁舟還得似山陰窮愁莫問潘安髩¶
乆客應拚季子金家寄漁樵歸路逺與因烽火避人深¶
浮雲聚散知何處草閣寒江送子心¶
<pb:KR4e0192_WYG_010-29b>¶
　　黄㓜章邀遊巢雲軒¶
何年招隱青山裏水石依然對草堂桃谷已迷秦日月¶
蘭臺曽秘漢文章風泉千磴常飛雨木葉三秋半帶霜¶
惟有鹿門長接近屢能乘興到雲房¶
　　送吳肅還姑蘓¶
故園應念尺書催一夜心隨北鴈廻碧草共迎南浦去¶
青山遙倚大湖開風塵寳劍誰持贈江海瑤華待寄來¶
流落轉驚春事晩况逢花下有離杯¶
<pb:KR4e0192_WYG_010-30a>¶
　　秋日蘇黄門趙藩叅過清泉精舍得池字¶
門外何人復問竒偶尋芳徑獨移時薜蘿過雨飄山閣¶
松桂分陰到石池林下早抛朱紱貴尊前共指白雲期¶
榮名更欲投竿去多病深慙狗監知¶
　　答趙藩叅¶
衡門車馬喜相投髙誼應憐水石幽珠浦波光搖逺樹¶
玉山雲氣過髙樓笑移杖履同三徑悵望風烟恨九州¶
知為蒼生湏強起林泉安得遂身謀¶
<pb:KR4e0192_WYG_010-30b>¶
　　壽李都憲七十¶
十年匡濟属垂衣六詔山川擁節歸心繞赤墀隨日輦¶
風行銅柱肅霜威金鑾天上留詩巻黄石人間訪釣磯¶
松竹嵗寒知不厭更㸔蘭玉在庭闈¶
　　顧𤣥緯見過山房次韵二首¶
誰擬南陽有卧廬蓬蒿三徑閉門居祗縁好事能携酒¶
應為窮愁獨著書闌暑氣催鳴鳥變新凉風過落花餘¶
雲山政值邀懽日入洛才名信不虚(顧榮與陸機兄弟/同入洛時人號為)¶
<pb:KR4e0192_WYG_010-31a>¶
(三/後)¶
東陵今日學為園芹曝何心獻至尊謾有聲名傳谷口¶
空勞車騎訪夷門清冰銷夏沉朱李凉月邀人倒玉尊¶
自是羅浮堪吏隱肯將名姓擬軒轅¶
　　同林維喬山樓夜話¶
荒城擊柝坐清夜㣲雨踈燈對濁醪三徑薜蘿同杖履¶
五陵烽火暗弓刀明堂君擬陳歌頌歧路誰今感髩毛¶
叢桂豈堪留客乆翻飛秋望彩雲髙¶
<pb:KR4e0192_WYG_010-31b>¶
　¶
　¶
　¶
　¶
　¶
　¶
　¶
　瑤石山人稿巻十¶
