# -*- mode: mandoku-view; -*-
#+TITLE: 瑤石山人稿
#+DATE: 2015-08-25 00:24:59.264624
#+PROPERTY: ID KR4e0192
#+PROPERTY: BASEEDITION WYG    
#+PROPERTY: JUAN 卷八
<pb:KR4e0192_WYG_008-1a>¶
欽定四庫全書¶
　瑶石山人稿巻八¶
　　　　　　　　　　　　明　黎民表　撰¶
　五言律詩¶
　　春草堂為巍甫作¶
謝公携屐處坐愛一池幽朱邸依蘭阰青山入蕙樓雲¶
容開浩渺客思滿汀洲莫歎羣芳歇王孫正薄遊¶
　　尚雅齋為佳甫作¶
<pb:KR4e0192_WYG_008-1b>¶
試問通侯印何如樂志園傳家為竹素入室有蘭蓀玉¶
度波千頃清吟月滿軒款門無惡客芳醴正盈尊¶
　　同丁計部諸子集王鴻臚山齋懐五岳之勝得髙¶
　　　字¶
名山誰歴徧揮塵亦稱豪巖壑驅詞古風雲入望髙金¶
光遥可掇藜杖肯辭勞猨鶴應相笑馳煙待爾曹¶
　　顧鴻臚諸子邀同丁計部遊玉河堤上得明字¶
久作塵中客閒從堤上行輕風花外度殘照雨邊明趨¶
<pb:KR4e0192_WYG_008-2a>¶
事聯三省遊蹤媿二京當歌聊駐馬輕别若為情¶
　　重陽後過沈純甫同艾蔡二曹長小飲¶
偶爾襟期合相携坐竹根霜華猶滿徑風葉漫開尊故¶
國飛鴻斷長途老馬存非君慰寥寂誰解掃行園¶
　　送楊叅軍¶
謝家傳玉樹傾盖即依然諫草猶存笥琴尊半在船蓮¶
花分幕靜楊栁挂㠶偏若是過牛渚長歌夜月前¶
　　送黄孔昭¶
<pb:KR4e0192_WYG_008-2b>¶
千山初落木歸客興偏新藥餌經秋減蘿衣似舊貧侯¶
門無左席漁艇有閒身到處堪棲泊原非失路人¶
　　答蔡伯華刑部¶
衡門方晝掩特枉法曹過良晤尋雞黍秋風入薜蘿名¶
山思裹足烟雨憶披蓑不為沉㝠久逢君白石歌¶
　　同姚伯子黄定甫邵長孺李季常遊甘露寺¶
髙閣生遠興飄然在五湖暮雲低不散遠樹近看無説¶
偈叅蓮座遊蹤𣺌玉壺長天一囘首唯有月明孤¶
<pb:KR4e0192_WYG_008-3a>¶
　　題遲賢亭靳仙筆跡¶
白雲飛不去擲筆此亭幽星宿垂芒在蟲魚汗簡留識¶
竒空白首招手即丹丘欲展青氊卧荒生霹靂愁¶
　　過顧叔潛得題字¶
幽尋不在遠吏隠占青谿鄉夢銜杯失新詩摘葉題螢¶
疎經雨亂花好傍人低日出銅街靜猶能散馬蹄¶
　　送胡山人¶
懸壺誰解識負笈且歸休招手丹丘近揺心白岳秋蟲¶
<pb:KR4e0192_WYG_008-3b>¶
魚窺秘簡虹月傍行舟回首風沙地逢人笑黒裘¶
　　詠匏冠¶
苦蒂纔堪摘良工巧斵成不知蟬翼貴寧讓竹皮輕束¶
髪禁霜冷穿花滴露清終焉慚戴鶡還有著書名¶
　　送唐惟良之廣陵二首¶
䢴水遥通海乘槎復此過兒童騎竹在鹽鐵算緡多市¶
估㠶檣亂人烟島嶼和徒勞君莫嘆留興在滄波¶
才名餘畫省吏隐得滄洲汀草生春色漁歌喚客愁疎¶
<pb:KR4e0192_WYG_008-4a>¶
燈京口渡孤刹大江流試問觀濤處詞人㡬度遊¶
　　送蔡伯華之閩中¶
出處㡬人異非緣薄省郎交情異貧賤世事有滄桑煮¶
海窺鹽䇲題詩出射堂流年堪自惜何用嘆浮湘¶
　　過天寧寺僧寳檀方丈¶
曾有黄金地誰為苦行僧仗經行路逺采藥入雲層一¶
食伊蒲飯長明石枕燈不依禪宿去頭白已無能¶
野外芳華早何妨䇿杖尋草深垂井口碑卧古壇隂髙¶
<pb:KR4e0192_WYG_008-4b>¶
坐惟尊足清齋尚攝心給園留賞處還似阮家林¶
　　送黄清甫偕顧舍人遊滇中¶
舊好如禽慶名山得共陪洱河神禹導路箐㸑王開冠¶
帶名家子登臨濟勝才闗城雄劍閣應待勒銘囘¶
　　聞故園草閣火¶
架上餘千軸俱隨緑燄飛平生惟蠟屐舊物秪牛衣信¶
是㝠懐待誰言損讀非嘯歌聊復爾北叟可同歸¶
　　同顧鴻臚兄弟過王鴻臚宅永上人在焉¶
<pb:KR4e0192_WYG_008-5a>¶
委巷多車馬還因典客名鄉心燈下盡談塵坐中傾徑¶
草抽新雨風絲漾晩晴歸舟應可問春浪此時平¶
　　鄭伯良邀同諸公登萬佛閣¶
日送鶯花去風雩興可乘塵心攀閣遠野興入林増龍¶
樹棲孤影蜂房颭萬燈若無光禄酒春思杳難憑¶
　　市中得舊琴囊而予無琴也¶
錦様已糢糊何時混世沽秪餘空槖在多半古音無携¶
可緘詩草閑將覆局圖勿言無所用五石汎江湖¶
<pb:KR4e0192_WYG_008-5b>¶
　　冬夜同張元易過顧叔潛得紅字¶
櫪馬苦嘶風徘徊戀竹叢寒聲御溝水月色建章宫小¶
袖禁花艷衰顔借酒紅他年文字飲能復憶城東¶
　　過范子宣觀王生臨帖¶
用意頗精勤毫芒細細分春絲抽獨繭驚電出重雲携¶
我青藜杖書君白練裙長安應紙貴餘子但紛紜¶
　　送陳從訓還丹徒¶
河朔銜杯日蓬莱奏伎遊寸心酬國士片語遜名流衣¶
<pb:KR4e0192_WYG_008-6a>¶
濕離筵雨帆開驛路秋南雲正翹首一鴈下蘆洲¶
　　寄陸無從¶
不為憂生産誰能廢嘯歌談經須歴下貸粟少監河秋¶
雨生黄葉寒江擁白波不知蓬室底𤣥草近如何¶
　　寄李季常¶
才名空落拓詩句轉清新推轂無先軰論交見古人思¶
君淮水月携手蜀山春不是逢沮溺依然又問津¶
　　雨中奉訊唐惟良¶
<pb:KR4e0192_WYG_008-6b>¶
帶印無多日前期遠見尋揺心雙闕下理棹五湖隂客¶
邸嗟燃桂朝廷有賜金蕭條黄葉裡休憶白頭吟¶
　　同左轄郭公過廣濟寺¶
左轄中朝貴空門物外遊白雲邀入寺紅樹引登樓積¶
雨逢新霽鄉心值早秋相酬無麗句誰觧識湯休¶
　　郭方伯應宿至自南中止廣惠寺同劉觀察仲脩¶
　　　携酒奉訊¶
未覺雙峰遠方營一日閒旃檀入古寺雷雨過空山苔¶
<pb:KR4e0192_WYG_008-7a>¶
滑停車處風生捉塵間禪房寧久住人望在朝班¶
南中無信使竹下有行蹤豈謂天涯遠還於佛國逢觧¶
衣停暮雨聞梵報疎鐘世事悠然裡寒暄已自慵¶
　　劉觀察園亭送唐惟良還揚州同歐楨伯作¶
省署昔攀援衡茒更接連藤蘿猶迸月池沼欲分天作¶
賦人投楚登臺價在燕一將揺落思銷盡綠尊前¶
　　題張山人子嘿孝思巻¶
已向滄洲老還從燕市遊行蔵丹檢在風月錦囊收搦¶
<pb:KR4e0192_WYG_008-7b>¶
管雲生紙披衣雪滿裘江湖千里夢猶憶到松楸¶
　　贈醫士姚允升¶
蚤年躭内學一室事醫王薊子傳仙術桐君與藥方終¶
朝常扣齒一榻自焚香若訪丹砂去雙鳬問草堂¶
　　大司馬東沙張公挽詩¶
故老三朝盡芳名一代尊麒麟身未畫丘壑道終存赤¶
水餘篇翰丹霄投夢魂千秋文塜在榮耀竟誰倫¶
典午餘勲伐中朝尚典刑書能窮左史文竟薄𤣥經紫¶
<pb:KR4e0192_WYG_008-8a>¶
氣終難翳滄波逝不停疎才慚許與頭白尚飄零¶
　　讀書樓為曾陽白先生賦¶
風月昔登臨丹梯尚可尋青藜天祿閣白雪郢中吟几¶
席嵐霏濕軒窻露氣深琅然雲水外猶是鳯鸞音¶
　　錦標軒¶
錦幟中流得泥金上國来衣冠通兩世星象接三台題¶
柱荆山積雕楹漢水開桓榮稽古力千載復論才¶
　　西圃餘清¶
<pb:KR4e0192_WYG_008-8b>¶
野望通雲上衡門在水西騷人搴薜荔遊客唱銅鞮橘¶
樹千林遍桃花隔岸迷鳳毛霄漢在垂釣任清溪¶
　　哭徐子與六首¶
岳牧才名大中朝禮數優天文垂左轄風誼起南州羽¶
衛森開府江山自倚樓璽書雖未下為政已風流¶
詞塲應冠絶心匠亦兼能崛起無前軰雄飛值中興浮¶
沉𤣥理勝時俗吏才稱往事穹碑在千秋下馬陵¶
蒼蒼不可問嘆逝每如斯豈意長安酒為君永訣時鴻¶
<pb:KR4e0192_WYG_008-9a>¶
都今絶筆大雅久無詩不獨風流盡文章屬數竒¶
無書纔㡬月委蜕得非真道喪應歌鳯吾衰更泣麟簿¶
書聊偶世時命僅同人醉墨縱横處星沉霅水濵¶
訟牒常移少髙齋日掃除故人無政府門客滿公車酒¶
徳應堪頌官箴亦未疎汝南多賦客猶是大風餘¶
中原稱五子附驥亦紛紛國色應殊衆清言獨見君不¶
逢非漢䜟垂老見雄文凄切隣人笛長安醉後聞¶
　　林計部徳基同丘使君謙之陳山人汝信自通州¶
<pb:KR4e0192_WYG_008-9b>¶
　　　泛舟送予至潞河¶
賴是官曹簡何妨勝事偏金章叅野褐青黛倚樓舩宿¶
鷺驚人起殘虹傍雨懸空江廻騎吏留興緑尊前¶
　　别丘謙之以蘇晉圖奉贈¶
豈謂逃禪者臨岐欲别難昔聨東省玉今佩楚江蘭落¶
日催廻舸春風岸客冠披圖見顔色何異屋梁看¶
　　贈顧舍人¶
東閣多竒士文章未陸沉詩言自匡鼎家學得劉歆出¶
<pb:KR4e0192_WYG_008-10a>¶
入清華地翻飛翰墨林交情元竹下况乃接朝簮¶
　　鷃適齋為朱張水文學賦¶
一室蓬蒿下清齋似杜機但求棲息穏不恨稻粱微喜¶
客開山笥乘閒欵竹扉山川一何廣黄鵠待翻飛¶
　　同謙之丘使君自天寧寺騎至西湖上¶
欲送殘春去長堤日已曛村舂隔水遠浦樹到湖分惜¶
别貪携手行吟獨共君莫驚沙上鳥飛去各青雲¶
　　龍潭¶
<pb:KR4e0192_WYG_008-10b>¶
何年龍已去野色澹荒陂元氣廻深洞隂風出古祠探¶
珠尋赤水沉璧問清時牧豎猶囘首千靈訪具茨¶
　　宿瑗上人房¶
久客應難寐中宵獨據床心無蕉鹿兢夢已路途長曙¶
色齋鐘動行厨野蔌香更衣問前路惆悵别雲房¶
　　功徳寺牡丹¶
一徑交深竹千叢暗野堂碧疑天女唾花是佛王香絶¶
艶休相妬佳期不可忘飄零一杯酒長嘯望西房¶
<pb:KR4e0192_WYG_008-11a>¶
　　華巖洞有耶律楚材故桓夏公石刻¶
深壑因誰造揮斤亦有神江山留王氣(耶律詞云江山/王氣空千載)¶
題詠待詞人泉作窻間雨苔生石上塵碧紗籠底墨蕭¶
索竟千春¶
　　望湖亭¶
層崖出天半應接頗紛紜山合溟濛雨湖通来去雲春¶
風吹桂棹野日散鷗羣一片江南色吟思越鄂君¶
　　酌玉亭上¶
<pb:KR4e0192_WYG_008-11b>¶
登山方改屐把酒愛臨流龍去還成雨風鳴併作秋開¶
奩鴻照影弭盖鳯經遊絶勝頻来往毿毿笑白頭¶
　　同謙之午憩金口寺石榻上¶
濟勝心無己看山日暫停夢囘雲屋冷衣藉石床扄佛¶
境看如幻塵途笑獨醒僧房無所供亦自遣沉㝠¶
　　慰慈上人墜馬¶
經禪不出户山色舉頭新絶磴應妨馬危途轉畏人塵¶
勞余裹足電路爾觀身莫更生嗔惱西遊本宿因¶
<pb:KR4e0192_WYG_008-12a>¶
　　丘謙之下碧雲寺予往香山兩作速歸¶
出谷應疑早看山欲去遲日斜人影獨林薄鳥聲悲咫¶
尺猶相去逢近重有期不嫌騎馬倦難和碧雲詩¶
　　同鄔汝翼黄清甫陳崇訓汪公幹李季常過焦山¶
　　　訪郭次甫¶
釣鼇生遠興歌鳳上髙臺海氣風吹斷江流樹引廻莓¶
苔行徑滑鐘梵寺門開如此佳山水生涯㡬度来¶
　　桐廬道中寄謝侍御¶
<pb:KR4e0192_WYG_008-12b>¶
有美吳山水星軺寵命新濤聲驅海曲風采肅朝紳入¶
社推髙足追班沗近臣未酬虛左席長媿報㤙身¶
劍氣凌東越奎文映紫垣人倫開藻鑑禮數起龍門白¶
髪存知己丹心奉至尊漢庭如物色虛薄詎須論¶
　　答隣止少侯¶
髙歩誰能似名駒本帝家向人操白雪投跡寄青霞賔¶
榻頻開醴山窻屢試茶清言疲夢想叢桂又開花¶
　　與梁少仲林開先汲古亭夜坐¶
<pb:KR4e0192_WYG_008-13a>¶
歸来無所適剩有草𤣥亭巖溜千絲滴雲蘿四壁青燃¶
燈聽佛偈酌酒試茶經若論浮生理惟知醉與醒¶
　　少仲開先過宿山樓¶
數過爭懸榻乘閒就隠居竹風披卧簟松火照山厨遠¶
夢覺幽鳥清神把道書長歌雲水外豪氣不曾除¶
　　石羊館為郭學憲賦¶
一室類安禪銅梁䇿騎旋試看持節日猶似下帷年花¶
氣迷春島藤隂覆玉泉清吟不覺夜月在石橋邊¶
<pb:KR4e0192_WYG_008-13b>¶
　　歸田雜咏十二首¶
一雨淹晨暮閒居似避喧鄰人難假盖樵客少過門脱¶
粟應妨罄殘書懶自翻本無經濟術蔵拙在乾坤¶
近卜城西地新畬漸可耕耰鋤課童僕豐儉付隂晴白¶
水分畦映青煙冒壠平蕭然茅屋底無力謝生成¶
一丘堪偃卧暇日掩柴扉山果垂藤熟林鶯接翅飛春¶
風難再得世事况多違但坐南窻下休論昨日非¶
頗怪頻年事江湖屢滯遊王程妨野寺身世落漁舟徒¶
<pb:KR4e0192_WYG_008-14a>¶
費千金伎空餘一敝裘素絲雖可嘆知足亦何憂¶
鵬閣曽三入龍門幸一登散才當藝苑妙語屬山僧交¶
熊看貧賤榮途有愛憎機心今已矣穏卧玉山層¶
家傳餘萬巻世故半凋零雖識數行墨終銷兩髩青人¶
多矜敝箒世復笑𤣥經但飲尊中酒勝於案上螢¶
久欲遊衡岳輕舟信所如川程限楚越生計繫樵漁未¶
種龍洲橘先馳汶嶺書四愁無處寫勝事恐成虛¶
浮丘吾郭近䇿杖屢經過神室無留火滄溟有逝波靈¶
<pb:KR4e0192_WYG_008-14b>¶
蹤天亦秘遐舉事如何乘屩非吾意空悲去日多¶
豈謂歸田拙幽居事足娱蟲魚詮古刻山海詠新圖名¶
已落朝藉身當隠市沽雖無鄉里識亦懶著潛夫¶
苦憶平生友憐予頗好竒能供光祿酒常和法曹詩宦¶
拙騎官馬朝囘補竹籬風塵闗塞黒魂夢故来遲¶
短衣殊入宋憑軾似經蒲宦轍十年有鄉書累月無推¶
轂廟廊在歸山酒伴孤白頭惟强飯亦足慰長途¶
自卜三間隠寧多二仲賢王家甥舅易何氏弟兄禪琴¶
<pb:KR4e0192_WYG_008-15a>¶
酒中年輟江湖遠夢懸浮雲爾何物不似渌尊前¶
　　西莊遲梁少仲林開先過訪¶
林霏將欲斂𤓰地正堪耘隔竹頻呼酒開軒一待君拏¶
音出浦遠人影過橋分莫謂餘西日臨堂見碧雲¶
二妙聨鑣至塵襟頓覺披山風吹薜荔野日澹茅茨浮¶
白君能醉還丹我較遲莫論風共雨俱是入林時¶
　　梁少仲林開先招遊西池泛舟¶
嵗月欺人得乘閒只浪遊看花迷浦口囘棹泊沙頭細¶
<pb:KR4e0192_WYG_008-15b>¶
雨孤村暝凉風野樹秋無心論去住雲水共悠悠¶
近出循西水中流具畫船清遊藉朋好適興任江天鱠¶
落金盤細杯行野割鮮當壚憐少婦不觧惜華年¶
　　同趙太史遊羅浮宿冲虛觀¶
寒宵無擊柝把劍起鷄鳴紫閣浮生夢滄洲獨客情風¶
廻瑶室響雲去鐵橋平何處叅差發乘鸞朝玉京¶
　　龎太守湛别駕招同趙太史周明府葉刺史祁孝¶
　　　亷張茂才飲青霞樓¶
<pb:KR4e0192_WYG_008-16a>¶
五馬能供具闗門駐使車飯香抄白石酒味瀝丹砂入¶
幕風初起扳林日未斜笙歌臨路發歸去葛洪家¶
　　同趙太史諸公過葉刺史石洞¶
憐君專一壑猶是俸錢餘澗水鏘鳴玉雲蘿引曵裾山¶
都能送酒木客解窺書予亦瑶臺客過逢兩鹿車¶
　　同諸子憩玉女峰瑶石臺下¶
飛雲煙霧裏流水自潺潺一片瑶臺石飛来積翠間月¶
應臨曉鏡風為敞𤣥闗玉女休相笑予方錬大還¶
<pb:KR4e0192_WYG_008-16b>¶
　　黄龍洞聴趙太史與諸生講學¶
釣鼇遺舊跡水石有黄龍使者乘軺至諸生挾筴從晨¶
飡長白粥夜坐石樓鐘詎意風雩樂還於世外逢¶
　　水簾洞畬人獻酒¶
暫憩雲門外冬衣亦尚寒風煙詞客賞薇蕨野人餐白¶
雨懐中落殘紅島外看臨流何所羡吾已挂塵冠¶
　　王鵞峰有鉅石可隠趙太史題曰千丈厓¶
翠削逾千仭嵌空若二陵下方雷雨合隂洞鬼神憑起¶
<pb:KR4e0192_WYG_008-17a>¶
坐心猶掉艱危氣益増何人劖石壁文字暗蒼藤¶
　　朱明洞見梅花¶
南園多嘉樹繁花舊有村天應留絶豔仙為返香魂雪¶
後深緣壑風前半掩門一枝難折寄惆悵到黄昏¶
　　社中諸公懐予遊羅浮歸而奉答¶
名山期獨往采藥不同君夜聴羅浮雨心揺桂水雲風¶
塵終自遠鸞鶴可為羣惟有東林社齋鐘詎復聞¶
　　同李季常汪公幹過林開先草亭¶
<pb:KR4e0192_WYG_008-17b>¶
萬木俯城闉空亭絶四鄰竹清娱永日花發占殘春認¶
草成書帶行蔬岸葛巾衡門常晝掩時過好竒人¶
　　浴佛日同汪公幹李季常鄧君肅黄公補梁少仲¶
　　　林開先過小東林¶
隠樹為蓮座鳴螺集梵筵不知成佛後猶記下生年義¶
豈因文字心難滅世緣閒来林下坐亦是小叅禪¶
淨業無多地經禪只五君襟期同月朗經巻借蘭薫蘇¶
晉猶躭酒周顒久絶葷縱然離世網終未斷知聞¶
<pb:KR4e0192_WYG_008-18a>¶
　　宿端溪口¶
風煙猶故土信宿亦長途水遶羚羊峽山蔵明月湖平¶
沙漁火亂遠戍角聲孤津吏休相問滄波一釣徒¶
　　同梁思立鄧君肅梁少仲林開先宿梅庵¶
名山宜結夏亦自斷塵情支竹同僧懶煎茶愛水清石¶
間移席坐松下挟書行但惬浮生興無憂佛不成¶
　　贈聰上人¶
移住端溪寺還因古佛縁梅花清倚閣野水細通泉夜¶
<pb:KR4e0192_WYG_008-18b>¶
續傳燈偈貧資賣藥錢壯遊君不見来此十經年¶
　　爛柯山¶
白石經時爛仙蹤豈易尋但傳看奕去不記入山深蠻¶
觸悲人世滄桑閲古今丹砂君莫問對酒且披襟¶
　　八賢祠¶
萬里南冠客生涯老瘴溪庭荒新薜荔階長舊吾提孤¶
憤堪填海遺蹤獨杖藜暫来無絮酒淚落楚雲西¶
　　舟中讀泰泉先生文集¶
<pb:KR4e0192_WYG_008-19a>¶
光岳留遺草功名逐逝波祥麟悲魯史孤鳯避雲羅一¶
代風流盡餘生感慨多夜臺今拱木吾敢擬西河¶
　　新邑¶
本意通茅箐誰知摧釣舟野田荒䆉稏山木呌鈎輈轉¶
餉懸孤戍開邊實隠憂槎頭成稳坐浮海任悠悠¶
　　同諸子舟中小酌¶
不為江魚賤誰能觸熱来竹枝驚怨女萍水共深杯古¶
堠西江上層城北斗隈浮家何日定又棹酒船廻¶
<pb:KR4e0192_WYG_008-19b>¶
　　返棹¶
歴險因乘興經遊亦故鄉江天足風雨人事有悲凉海¶
燕歸何早沙鷗下不妨舍舟從此去花竹近茅堂¶
　　鄧山人招同鄒令尹黄少叅黄令尹張都運郭學¶
　　　憲遊六榕寺¶
古寺何寥落榕隂故不迷薜蘿心共賞琴酒日相携霜¶
樹經龍卧雲房避鶴棲興来成徙倚紅葉正堪題¶
塵勞捐世網放浪得閒身座上青松塵林間白葛巾看¶
<pb:KR4e0192_WYG_008-20a>¶
花驚爛熳對酒肯逡巡香火思前事追遊是宿因¶
生涯能㡬度登覧記吾曾地擁青猊座行逄白足僧中¶
厨供茗飲四壁照蓮燈莫更思身外隨緣亦小乘¶
塵中遺妙境樹杪并朱䦨萬象披雲出孤鴻背日寒艱¶
危予側足騷雅爾登壇囘首煙花地臨風一笑看¶
　　養拙樓為潘子朋賦¶
萬象臨觀盡三山結夢遥平林朝捲霧曲浦暗通潮偃¶
卧從書嬾塵勞仗酒銷空中下鸞鶴雲氣故飄飄¶
<pb:KR4e0192_WYG_008-20b>¶
　¶
　¶
　¶
　¶
　¶
　¶
　¶
　瑶石山人稿巻八¶
