# -*- mode: mandoku-view; -*-
#+TITLE: 瑤石山人稿
#+DATE: 2015-08-25 00:24:59.244391
#+PROPERTY: ID KR4e0192
#+PROPERTY: BASEEDITION WYG    
#+PROPERTY: JUAN 卷七
<pb:KR4e0192_WYG_007-1a>¶
欽定四庫全書¶
　瑶石山人稿巻七¶
　　　　　　　　　　　　明　黎民表　撰¶
　五言律詩¶
　　元美改席于浮玉山同作¶
青山行不盡轉入道塲幽孤塔雲相拄雙溪水合流舟¶
移石不礙星落影還浮俯仰看今古能無憶醉逰¶
　　雨中留宿張幼千家¶
<pb:KR4e0192_WYG_007-1b>¶
秉燭坐清夜攤書共草堂疎砧秋思早微雨客衾凉雞¶
黍成良晤風波忽異鄉覊愁稍披豁觸目見琳琅¶
不為愁風雨還因戀解携途長思老馬夢短怯晨雞離¶
思中年惡音書後夜題片㠶何處落䢴水易東西¶
　　廣陵旅舍歐楨伯陸華甫黄定甫過訪¶
草草簇蔬盤還追燕市歡雲停髙閣暮雨過大江寒貧¶
賤交情在風塵昭語難行裝戒前路誰問客衣單¶
　　同定甫遊李鳴卿園亭¶
<pb:KR4e0192_WYG_007-2a>¶
世事足悠悠因君復漫遊行隨脩徑轉坐占小亭幽艷¶
蕋晴堪摘清池夏不流詩情餘白首雲卧恣丹丘¶
　　謁董子祠¶
英風憐馬上間世覩人文𤣥冕加繁露青衿仰慶雲詩¶
書維漢鼎柱石奠淮濆東閣多竒士寥寥竟不聞¶
　　銅瓦廂謁大禹廟¶
徳水千年在誰能忘禹功金隄非舊迹銅瓦見新宫野¶
著滄凉日林交慘淡風路岐何用感王氣滿關東¶
<pb:KR4e0192_WYG_007-2b>¶
　　冬夜過許計部官舍¶
壯心憐嵗月濁酒話平生古院踈槐影髙樓畫角聲孤¶
蹤懸北闕倦翮思南征惟有無衣客同君獨夜情¶
　　趨順義縣¶
使者正乘軺東行上郡遥闗門臨井口城堡落山腰岸¶
遠沙如雪風悲水似潮客愁何處著寒月助蕭蕭¶
内園停使節地主敞華筵釃酒黄粱薄登盤紫芡圓軍¶
聲飛鳥外鄉思捲蘆邉向夕無探騎平沙直際天¶
<pb:KR4e0192_WYG_007-3a>¶
　　洪勝寺¶
野寺逢人少殘僧乞食遲古墻花不發叢薄鳥兼悲沙¶
聚看塵刼天長立暝時伊吾慚撫劍剜草讀唐碑¶
　　峪口¶
翠削龎峰峻髙蟠鳥道孤東西分幕府沙草滿平蕪牧¶
馬閑千匹當闗用一夫傳聞漢諸將猶議塞飛狐¶
　　過真如寺乾上人訪蔡文學子畊¶
霞蹤成海客休暇愜相尋累刼空彈指千言是說心當¶
<pb:KR4e0192_WYG_007-3b>¶
門官樹直隠座佛燈深階雪方盈尺何人候少林¶
　　杜比部遣惠瓶酒白魚¶
碧酒雙絲絡銀盤小白魚味全勝冷炙情獨重春蔬凍¶
瓦封霜後晴簷曝日餘賴君能好事難並太𤣥書¶
　　答陸山人本仁¶
三年無一字夢想落滄洲不遂金門謁還從廡下遊春¶
生瓊樹館天遠洞庭舟薄劣風塵裏空慙駿馬求¶
　　紫荆關¶
<pb:KR4e0192_WYG_007-4a>¶
徑轉蛇盤險雲連鳥去長山桃㣲著紫沙栁不成黄重¶
鎮臨天府神功劃大荒金城誰獻議老作尚書郎¶
　　宿關城公署¶
深院静松筠喧喧鳥雀羣窻明猶瞰雪榻冷半侵雲入¶
夜風聲異邉闗氣色分更長夢猿鶴不解賦從軍¶
　　飯銀釵嶺館舍¶
雲蔵千仭壁日落數家村節冷無煙火沙乾乏水源山¶
家供麥飯野邏具醪尊稍喜臨邉静垂鞭出此門¶
<pb:KR4e0192_WYG_007-4b>¶
　　戧風嶺¶
沙泥拆雨岸細路轉堪憎去馬衝風色征衣掛石稜疲¶
兵時偃卧古堠更陵乘賴有銷愁地雲中岳色層¶
　　至王家莊風沙驟作¶
知是山隂近風威特地寒驚沙鳴索索落葉聚團團鐵¶
笥腰間重戎衣馬上難章臺冶遊子不向塞垣看¶
　　渡桑乾河¶
古渡是桑乾征人曉渉寒鳴笳喧聚落帶劍擁材官霜¶
<pb:KR4e0192_WYG_007-5a>¶
雪經行盡煙花出塞殘春衣猶未寄空倚月輪看¶
　　西行詠懐古&KR0932;¶
神龍困泥淖燕雀反見咍如何赤帝子遇窘白登臺謀¶
臣雖幸中魚服㡬殆哉不見芒碭氣隂風千里来¶
　　右平城¶
佳兵古所忌竒智人不親武靈何倜儻變服詫强秦禍¶
機起牀笫興亡由一身惟有邯鄲道千秋狐兎塵¶
　　右靈丘¶
<pb:KR4e0192_WYG_007-5b>¶
傳道荊軻里町疃皆故丘隴樹無西指易水猶東流賢¶
愚等共盡爾獨報君讐叔孫何首䑕詭對乃封侯¶
　　右荆軻宅¶
　　懸空寺與北岳相接¶
隠壁金繩起依山翠殿安兩崖分岳色百丈下風湍雲¶
狹牽衣過天長仰面看石樓遥似畫歸去濯金盤¶
　　大雲寺在靈丘縣門對太白峰¶
誰知沙塞裏亦自稱禪棲雪漲晴沙合山欹晩堞低多¶
<pb:KR4e0192_WYG_007-6a>¶
歧分客路一宿憩招提纔有安心處闗門又聽雞¶
　　同翟孝㢘廷楠宿北岳頂¶
貪竒猶未巳&KR0008;被宿諸峰入夜驚栖鶴知君是卧龍投¶
杯臨瀑水卧簟展青松自覺非人世煙霞衣袖重¶
　　横翠樓元將張柔所建¶
髙樓當絶塞春望轉氤氲百戰全燕地千重大漠雲控¶
弦無敵騎飲羽憶將軍老去親戎馬悲笳向夕聞¶
　　答栢山人¶
<pb:KR4e0192_WYG_007-6b>¶
邂逅夷門客懸燈共和詩竹齋鳴雨歇卧簟曉凉披肝¶
膽平生是風塵此晤宜夜闌渾不寐五岳起予思¶
　　秋夜楊懋功宅同王敬美諸子集得春字¶
白露沾衣重凉風送酒頻二京多賦客(王楊二君與予/俱曽官南省)¶
七夕㑹佳人月隠長河色花餘小苑春合併良不易留¶
滯任緇塵¶
　　七夕别張羽王得平字¶
隠樹風初起臨堦月乍明故人千里别仙媛隔年情爽¶
<pb:KR4e0192_WYG_007-7a>¶
氣侵鸞扇輕隂下鳯城惜無雙寳劍濁酒見生平¶
　　祝樓張封君挽詩¶
老萊堅隠操襄漢接衡門徑竹餘千畆籬花具一尊氣¶
俄金馬淡星竟少㣲昏萬里生芻淚遥遥寄楚猨¶
　　遂初堂為尤茂先作¶
何年遺邸第軒豁水雲鄉玉乳斜分溜青谿曲抱堂虹¶
流奎畫在日曬竹書光欲榜遊吳楫名園偶辟疆¶
　　别舍弟惟仁南歸¶
<pb:KR4e0192_WYG_007-7b>¶
聯牀初引興&KR0911;皷忽驚心售玉空燕市思家祇越吟㣲¶
名人競老古調獨何深失路唯堪念先予到故林¶
　　送王百榖還吳¶
才名天亦妬連蹇似君稀得病因成賦還家憶授衣秋¶
蛩吟共苦霜月影同依舊識平津邸無嗟此道非¶
　　送管建初¶
十上貂裘敝誰能老漢關祇應巖下客長望日邉還獵¶
火明秋塞河流直故山身閑且歸去名姓在人間¶
<pb:KR4e0192_WYG_007-8a>¶
　　寄吳惟善陸本仁二君¶
五湖秋望遠懐古意徒深爾逐闗門吏猶懸魏闕心相¶
思如夢寐得句動沉吟愁絶荆溪上菱歌不易尋¶
　　黄定父自維揚至過訪旅寓¶
古誼惟君獨征途訪我遥夢来淮水月棹發廣陵潮脱¶
粟期同飯村醪為解貂羈心正愁絶賴有桂叢招¶
　　送華文學之留都¶
載書初詣闕沿牒復歸吳經笥諸生學章縫魯國儒軒¶
<pb:KR4e0192_WYG_007-8b>¶
車榮故里雨雪戒長途白虎羣賢在還来賦論都¶
　　何山人以詩過謁答之¶
同旅誰相問新詩獨見投校書非馬廏為客任貂裘世¶
事慿雙璧君才老一丘陸雲書儘好須作鄮中遊¶
　　送陳垣卿之臨川文學¶
遠宦憐鄉土名山稱賞心松蘿勝絳帳乳洞洽青襟兵¶
已銷篁竹書堪奏上林逍遥(樓/名)還引望雲氣五陵深¶
　　送大庾僧遊五臺山¶
<pb:KR4e0192_WYG_007-9a>¶
離却梅花國西遊復渡河風沙僧律苦湖海梵緣多遠¶
聚投人住殘年避雪過媿予塵想在頻夜夢煙蘿¶
　　送梁持伯奉使南還¶
房杜千秋後諸昆復象賢侍晨辭魏闕把詔下江天細¶
草縈花綬輕雲翼錦韀髙堂稱慶畢相待日華邉¶
　　送何介卿明府之任融邑¶
北闕方沿牒西遊復過家非緣尋碧栁應喜得丹砂暑¶
月纔衣葛王程正及𤓰遠方知納欵一為報京華¶
<pb:KR4e0192_WYG_007-9b>¶
　　端午賜扇綵樓¶
分直從芸省霑恩自鳯闈織成千縷細裁就一輪輝爽¶
氣㣲生握霞紋半入衣山龍無寸補徒自濫雲飛¶
　　獻俘禮成頒賜金幣¶
玉關初送款漢殿正垂裳恩出兼金重功㣲尺組長禮¶
成霑綺饌喜極舉瑶觴王㑹千秋盛無勞事朔方¶
　　白雪山房為李惟寅典禁賦¶
郢曲無人和南音每自操青雲今少達玉樹轉孤髙兵¶
<pb:KR4e0192_WYG_007-10a>¶
偃閑金甲林棲接緼袍雖懸雙鵲印未敵飲春醪¶
　　送梁幼希之興國文學¶
抱玉無嗟屈談經自感恩相門韋氏在儒行魯人尊暮¶
雨過章水停雲近故園賢良紛論難遲爾侍金門¶
　　送李少芬之新城文學¶
此去蘓湖近千秋見典刑風流看帶印青紫起談經漁¶
浦開官閣嚴灘問草亭壯遊應不負鼇釣掣滄溟¶
　　送方進士季隣之烏程¶
<pb:KR4e0192_WYG_007-10b>¶
新恩多出宰羡爾獨遊吳官閣傍連寺春城半入湖山¶
川良具美井邑未全蘇誰觧陳封事翩翩待玉鳬¶
　　送蔣氏兄弟還南中¶
北地霜風勁南中二妙歸雲間連彩翮堂上待斑衣三¶
徑蓬蒿在千山道路㣲睠然臺省客玉樹夢音徽¶
　　送何子還嶺南¶
一雨驅殘暑長安花漸稀諸憐雙玉羽不共鳯城飛客¶
邸嗟燃桂鄉心畏搗衣阮家兄弟好遲醉竹林扉¶
<pb:KR4e0192_WYG_007-11a>¶
　　潘少承移居同里間過小飲¶
僦居同里閈休假得經過旅客親燈火閒門掩薜蘿風¶
沙銅狄近雲氣日華多試問王孫草歸来興若何¶
　　司徒俞公挽歌¶
淮甸曽專席邉庭舊倚烽勞深蘇屬國名重鄭司農末¶
路収竒駿中原失卧龍感恩門下客絮酒阻扶笻¶
臺中俄解印海上托求仙樞筦逢明主金貂起暮年¶
途長孤劍在恩重一一身捐不藉麒麟畫千秋月旦傳¶
<pb:KR4e0192_WYG_007-11b>¶
　　丘民部謙之招遊崇善寺得湖字¶
遠近皆消意清遊自不孤塵途淹嵗月客思𣺌江湖麗¶
句裁芳蕙清齋供野蒲一龕饒水竹端合老潛夫¶
　　至日子鳴再過¶
頭戴小烏巾閒遊逐市塵到門風雪暮劇飲性情真坐¶
久因行炙羮稀秪憶蓴君卿觧唇舌得似好𤣥人¶
　　安茂卿過訪因贈¶
蓬扉餘夕照疲馬倦寒氷割炙逢王粲登龍媿李膺清¶
<pb:KR4e0192_WYG_007-12a>¶
言心已醉文賦爾兼能未論青萍色連城價轉増¶
　　鄭伯良携趙子昂宋克温真蹟見示¶
翰墨前賢在懸金不易求登壇稱二妙破塜閲千秋雅¶
好憐昌歜窮途哂敝裘櫝還雖可恨已勝夜光投¶
　　遣力還家¶
阿段南歸去能攜尺素書世途同草莽行槖易蕭疎故¶
國新羣豕殘經老蠧魚因聲寄松桂東海欲移居¶
　　聞海冦入髙凉陷屬邑悵然有作¶
<pb:KR4e0192_WYG_007-12b>¶
軍中飛檄迅天外跕鳶遥料敵書生短平時將士驕百¶
城連赤羽一嵗少青苗縱有明珠在無緣獻聖朝¶
　　春日集思伯宅¶
春色燕山淺芳菲已不禁雪飛猶作熊雲起欲成隂無¶
計投簮紱相携就竹林樂遊原上客能服少年心¶
　　寒食前同童子鳴安茂卿僧普紀遊郊外¶
懶出東郊路因逢日稍暄暮雲低古堞流水避山門麥¶
飯澆中野尊醪貰近村因思故園夢黄犢繞平原¶
<pb:KR4e0192_WYG_007-13a>¶
　　郊遊後同潘光禄孫上林童安二山人過朱在明¶
　　　宅小飲¶
踏徧荒郊路歸同促膝歡入春衣漸減經節食猶寒野¶
態銜杯出新詩秉燭看雙童吹小管明月下堦殘¶
　　寄胡元瑞讀書真如寺¶
雙林成獨往蘿徑阻同攀詩巻叅蓮座經禪息樹間餘¶
寒猶擁衲長日不開關若漸天池羽脩心起雪山¶
　　真如寺訪胡元瑞不遇¶
<pb:KR4e0192_WYG_007-13b>¶
芳菲能㡬日屢騎到閒門流水過經院春風鎖給園履¶
聲稀户外棋局置松根那得逃空去佳期獨負言¶
　　望湖亭遲童安二子不至¶
野亭將日暮湖水蕩空廻松塢明千塔雲山辨五臺聴¶
鶯欹客枕摘蕋送春杯何處雙飛鶴翩翩不共来¶
　　下山别在明徵甫¶
青山不忍别况與故人違水上俄生霧松間漸落暉宿¶
雲君借榻渉澗我褰衣莫逐桃花去聽雞入瑣闈¶
<pb:KR4e0192_WYG_007-14a>¶
　　王亮卿將之塞上以詩見投賦答¶
徵書還出谷為有故人憐手版趨西府心期在北燕聚¶
沙規塞外測漏報軍前不受風塵色人今似魯連¶
　　同潘少承陳忠甫過康裕卿訪童子鳴¶
已向桐廬卧還從燕市遊雲山携蠟屐風雪攬貂裘名¶
以新篇重心緣古俠投黄花亦爛漫為照草堂幽¶
　　春夜同子鳴集少承館¶
向夕衡門掩吳中客子来長河翻月上斷栁逐風廻小¶
<pb:KR4e0192_WYG_007-14b>¶
飲憐春盡繁花受晩開漢關吾欲去刻燭更徘徊¶
　　送孫少府之沁水¶
旅邸獨相親寧辭載酒頻貂裘為客乆黄綬出關新綿¶
上煙猶冷西河俗舊淳訟庭閒坐嘯亦勝走風塵¶
　　朱在明阻凍返棹暫泊都門輒詩往訊¶
十丈滹沱雪凝寒轉不禁遥憐廻客棹猶似戀朋簮髙¶
枕懸歸夢層城隔醉吟誰知倦游者一倍故人心¶
　　玉河泛舟别童子鳴¶
<pb:KR4e0192_WYG_007-15a>¶
越客理歸裝春風思北梁風花渡水遠菱荇入船香落¶
日催停騎清波寫靚妝燕山青未了相送意俱長¶
　　送吳孝父還真州¶
来往亦何求風塵自薄遊為文千賦熟行路寸心投木¶
葉淮南暮家山白岳秋驚心解携易不共五湖舟¶
　　送何孝㢘南歸¶
未獻長楊賦能髙洛下名不嫌薪桂盡還戀采衣輕江¶
路蘼蕪緑家園橘柚榮東林吾舊社囘首問柴荆¶
<pb:KR4e0192_WYG_007-15b>¶
　　王仲諧邀看芍藥¶
姚魏元同品開時亦未殘動揺因翠袖扶植借朱闌静¶
影燈前落流雲席上看夜来風雨至應恐越羅單¶
　　李惟寅集諸子貝葉齋予以病不赴¶
朱門成小築蕭散似清溪水石凌棐几香煙襲錦綈拈¶
花憐昨夢藉草得新題絃管驚心處長安更向西¶
　　汝脩諸君見過¶
乆客依人懶西行借草堂物情堪俯仰吾意在耕桑鈴¶
<pb:KR4e0192_WYG_007-16a>¶
閣棲鴉近禪鐙落鴈光酒壚應可覔須恕阮家狂¶
　　喬啓仁後園丁香花盛開遲過同賞¶
君是含香吏花能作意開折来方玉蕋植下向瑶臺淡¶
薄勻春色飄零入酒杯芳菲雖可惜不是故園梅¶
　　同邵長孺宿榆河¶
八千鄉路遠北上轉成遥暮雨停驂處山陵秉節朝館¶
人羞野蕨行竈拾枯樵半百多羈旅關情獨此宵¶
　　曽太常召同張羽王邵長孺小集¶
<pb:KR4e0192_WYG_007-16b>¶
凉風吹日暮曲水抱簷廻玉醴祠官送華筵海客陪卜¶
鄰傷往事推轂冠時才花下頻傾寫誰言觸熱来¶
　　王敬美以遊京口諸山篇詠見示¶
謝公山水癖名勝往来經篋裏蕪城賦㠶前瘞鶴銘餘¶
酣窮落日遠興盡滄溟太息屠門客風塵兩髩星¶
故人招隠處蹤跡繼焦君(郭次甫/隠焦山)樹色銜青閣江津帶¶
白雲飲猿垂澗接别鶴入山聞不是逢王烈誰能辨鳥¶
文¶
<pb:KR4e0192_WYG_007-17a>¶
　　同李陽榖袁進士暨兒琰夜集得峰字¶
萍水惬相逢春杯入夜濃宫雲流五色城雪擁千峰花¶
月留飛舄才名得卧龍殷勤此携手霞外覔行蹤¶
　　送董生還海寧時欲以春秋疏上不果¶
草屩来燕市縫衣返故鄉呌閽心力盡垂槖路途長著¶
論名堪老為園計未荒吾謀非不用君自愛滄浪¶
　　盛仲交自金陵至集于喬舍人小園¶
坐䕃凉雲好輕衣未覺寒月臨花樹午春逼鳥聲殘滿¶
<pb:KR4e0192_WYG_007-17b>¶
酌秦淮酒新彈貢禹冠栁條時拂拭渾作故人看¶
　　榮昭徳妃輓歌¶
名冠椒風日恩深桂殿前盛筐惟卒禮辭輦宿稱賢玉¶
盌留朝奠珠襦秘夜泉華容雖寂寞龍綍表新阡¶
女徳輝彤管嬪儀肅桂宫瑶池雲自出湘水路應窮宿¶
草霑晨露疎楊切暝風鳯棲遺澤在能慰九泉中¶
素車遵廣陌丹旐轉墳園爵秩三宫貴威儀九御存苔¶
堦凝古色松隧鎖黄昏秪有齊紈扇猶餘篋笥恩¶
<pb:KR4e0192_WYG_007-18a>¶
祖道鳴笳引行塵疊鼓聲椒塗非昔日象服儼平生誄¶
册陳金印靈輀餙翠旌婉儀將舊徳青史尚垂名¶
　　過田叔¶
促膝懽能㡬還家路漸分我思湟水月君倚大行雲折¶
簡開新醖探書得古文人倫吾豈敢惟喜過黄君¶
　　人日屠田叔邀同盧西臺張明府屠光禄張孝㢘¶
　　　董山人小集¶
人日欣同賞禪棲七客来殘書留雪暎髙興待花催燕¶
<pb:KR4e0192_WYG_007-18b>¶
越星方聚風霜鴈未廻淹留對紅燭便是百年杯¶
　　送彭稚脩還南浦¶
相逢滿坐傾人知衛玠清諸孫連帝胄五字占時名草¶
緑還家路花傷滯客情詞人如物色寳劍在豐城¶
　　送田叔¶
暫下白雲曹趨庭有鳯毛行多携梵夾醉可讀離騷銅¶
柱風煙逈梅梁海氣髙驚心成去住能念舊綈袍¶
　　同梁公智過靈濟道院訪陳忠甫¶
<pb:KR4e0192_WYG_007-19a>¶
一身經徼外千里渉殊庭暫憩登山屐閒携相鶴經水¶
衣生敗壁書帶拂虛櫺但適沉冥興何妨笑獨醒¶
　　從張羽王借鬱林觀碑本碑在海州¶
謫君餘習氣翰墨尚留心輟食經淮海看碑到鬱林登¶
臨應堕淚行坐每沉吟可惜咸陽市徒捐一字金¶
　　同莫公遠張羽王梁公智過道院訪陳忠甫¶
一探壺中隠居然離俗塵石幢隂過午花院晩留春俠¶
烈心相許蕭閒興是真抽簮吾已老羡爾白雲人¶
<pb:KR4e0192_WYG_007-19b>¶
　　書陶貞白十賚文贈田叔系以小詩¶
知從京口渡還禮華陽雲紫氣三茒館真言十賚文參¶
苓誰觧給鸞鶴可為羣豈是抽簮日歸朝萬石君¶
　　同張羽王梁公智歩雙河菴堤上¶
憑眺非無地偏尋一徑幽風花過凈院蘆荻滿汀洲月¶
漸中宵減人嗟兩鬢秋負羈將謫宧俱厭五陵遊¶
　　送歙僧大海真了遊五臺¶
結伴西遊去靈山似竺乾錫飛千嶂頂燈現五峰前辛¶
<pb:KR4e0192_WYG_007-20a>¶
苦頭陀行平生佛國緣若論心印在還問海南禪¶
　　吾兼亭為丘謙之賦(亭舊有空同少/谷二先生留題)¶
儤直常經此為園亦在兹隠偏金馬籍地即縉雲司苑¶
樹常分色宫鶯或借枝秪應蘭省客来往洽襟期¶
詎意風塵裏還將一壑看浮沉操案牘懶慢著衣冠長¶
嘯應懐古端憂更倚闌耽竒吾亦爾不是戀㣲官¶
宻竹千莖翠幽花一徑迷閉門初散吏倚樹更分題賴¶
是官曹簡能將物我齊杜陵多遣興長釣浣花溪¶
<pb:KR4e0192_WYG_007-20b>¶
當代文章伯裁詩畫省中風流今不見丘壑得無同翰¶
墨虛留壁蘭苕失舊叢憐才惟郢客灑淚此亭中¶
　　送梁公智移官吉州¶
懐祿非吾願移官肯歎嗟鷺洲迎解佩螺水憶乘槎夢¶
寐銷丹地行蔵問酒家拏音一回首紅發滿溪花¶
握手平生好青雲㡬客途馬空疲皂櫪人漸老屠沽詞¶
賦名何益絃歌計捴蕪飄零壯心在龍劍未全孤¶
　　應妙寺即白塔寺僧慧乾居之¶
<pb:KR4e0192_WYG_007-21a>¶
杖鉢携来久香燈靜院偏栽花成野徑接竹引春泉支¶
遁逍遥論天台止觀禪坐来忘妙說塔影掛窻前¶
　　䕶國寺以居僧之使遠國者中有趙文敏碑¶
漢家勤絶國檀施表竒觀梵品從天竺真僧是法蘭護¶
碑龍首缺巢棟燕泥乾不見金繒出闗門用一丸¶
　　雙塔寺興隆寺别院有金党元英碑今廢為内教¶
　　　塲¶
長安開甲第舍衛接王城古佛旃檀閣將軍細栁營燈¶
<pb:KR4e0192_WYG_007-21b>¶
殘留說偈碑半減題名此是紅塵地輪蹄終日行¶
　　能仁寺舊蔵有樺皮梵經字甚精鑿¶
遊人方舍俗釋子復開闗白拂支頥久清言酌茗閒書¶
難窺豹管墨是出雞山若杜毘邪口誰傳出世間¶
　　洪慶寺馬尾松¶
亭亭垂翠葢趺坐一僧来梁棟非吾事青黄是木災枝¶
連拂衣石凉䕃譯經臺樗散拚人棄摩挲媿汝才¶
　　法𢎞寺建新城時闗地有僧湼槃龕中其形如生¶
<pb:KR4e0192_WYG_007-22a>¶
　　　即寺僧也¶
浩刼知何代長林過客迷不知今壁壘猶是昔招提定¶
裏人長寂花間鳥自啼醉来惟荷鍤岐路任東西¶
　　天寧寺有舍利塔僧道衍曾隠此¶
青青千栢林隋唐留至今佛光時隠現塔影半晴隂草¶
細經遊鹿庭閒演戲禽機心刋落久那復異人尋¶
　　發長清縣¶
丹梯初引興愁絶赴前期未蠟登山屐先題望岳詩停¶
<pb:KR4e0192_WYG_007-22b>¶
車松日下觧帶麥風吹萬里遊今始抽簮恨苦遲¶
　　蘇公亭¶
謀生本業屨豈意學逃名千金兼束帛無乃故人情鑿¶
湖從此遁蓬門空自扄潮中有蘭芷爼豆共芳馨¶
　　遊顧𤣥言二泉山亭二首¶
塵土夢初醒招尋得此亭泉分雙井練樓入四山青倚¶
樹方成偈烹茶舊續經異時雞黍約風竹細来聽¶
誰觧捐塵網煙霞共一欣引杯承竹露展簟接山雲丘¶
<pb:KR4e0192_WYG_007-23a>¶
壑應忘我魚鳬正屬君扁舟從此去漁釣幸相聞¶
　　朱明洞¶
乘蹻入清都居然景氣殊泉聲迷逺近松籟荅虛無神¶
室留丹火仙家閟玉壺冲騰已遲暮物色待潜夫¶
　　青霞谷¶
霞外昔沉冥松篁尚匝青橋邉逢洗鉢石上記繙經一¶
壑専名勝千秋更典刑偶来忘絮酒長揖謝山靈¶
　　黄龍洞¶
<pb:KR4e0192_WYG_007-23b>¶
秀甲朱明外何年闢草莱懸蘿千磴暝飛瀑二樓開采¶
藥應迷屐翻經尚有臺相期看日出雲氣在蓬莱¶
　　飛雲頂¶
飛歩上㠝岏星辰漸可捫一山浮海至五嶺此峰尊元¶
氣廻隂洞丹霞闢妙門從来塵刼外别自有乾坤¶
　　答鄒方伯¶
共賦燕臺月佳期得重尋劇談當世事推轂昔賢心畫¶
省開文苑青衿列道林時艱思共濟吾待拂朝簮¶
<pb:KR4e0192_WYG_007-24a>¶
　　答孫觀察¶
入幕吾何敢寒宵重有期披雲占藻思零雨見新詩弭¶
棹滄江外懐人落日時歸鴻如報客春在萬年枝¶
　　冬日楳華堂開社招君肅寅仲公補少仲仲登公¶
　　　紹開先諸子¶
北郭曾招隠深留水石蹤蓬蒿憐二仲文史入三冬霜¶
徑初封橘寒畦晩摘菘故山吾不負琴酒許相從¶
　　潘子遷過梅華堂待月梁士哲繼至¶
<pb:KR4e0192_WYG_007-24b>¶
三徑蓬蒿在風流二子過狂来忘我懶坐久覺情多竹¶
下黄花酒風前白雪歌徘徊還秉燭明月待羊何¶
　　朱貞吉孔陽昆玉以予校刻復古編有詩見訊奉¶
　　　答¶
天祿歸来日誰知四壁空技應憐刻鵠文不悔雕蟲副¶
墨名山在餘生雅尚同何時捉談塵披寫對興公¶
　　萬里乗風巻送友人北上¶
握手念將别清尊尚未空離心懸嶺樹客路值秋風鵬¶
<pb:KR4e0192_WYG_007-25a>¶
翮搏南海鴻儀㑹澤宫甘泉多侍從誰為薦揚雄¶
　　夀黄母六十一初度¶
喜際嘉平月竒齡六秩開萱花凌綺樹慈竹映春杯絳¶
節排雲下金書附鶴廻潯陽正清淺紅日莫相催¶
　　潘子携酒同歐氏諸子過清泉山中出吳箋索余¶
　　　拙書因留夜坐¶
通家稱孔李聯騎問幽居性洽髙陽酒名慚大令書行¶
吟隨一鶴風雨待三魚十載塵纓觧煙霞禮法疎¶
<pb:KR4e0192_WYG_007-25b>¶
　　澹臺子羽墓¶
臨河聞返駕髙第乃南浮行徑無芳躅松楸餘故丘山¶
川良不改吾道日悠悠誰憐卑薄地千古有麟遊¶
　　友人惠菊夜至¶
柴桑雖久卧三徑未曾栽海上封書至籬根帶雨来繁¶
霜吹短鬢紅燼落蒼苔縱是相逢晩猶勝二月開¶
　　七夕同陳任夫髙正甫麥仲張林開先舍弟惟仁¶
　　　姪璘集清居得燕字¶
<pb:KR4e0192_WYG_007-26a>¶
閣道雙星過虛堂暮雨懸清歌聞激楚寳劍憶遊燕雁¶
下沉秋色螢流入野烟詞人方接席應不恨華年¶
　¶
　¶
　¶
　¶
　¶
　¶
<pb:KR4e0192_WYG_007-26b>¶
　¶
　¶
　¶
　¶
　¶
　¶
　¶
　瑶石山人稿卷七¶
