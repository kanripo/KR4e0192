# -*- mode: mandoku-view; -*-
#+TITLE: 瑤石山人稿
#+DATE: 2015-08-25 00:24:59.166036
#+PROPERTY: ID KR4e0192
#+PROPERTY: BASEEDITION WYG    
#+PROPERTY: JUAN 卷二
<pb:KR4e0192_WYG_002-1a>¶
欽定四庫全書¶
　瑶石山人稿巻二¶
　　　　　　　　　　　　明　黎民表　撰¶
　五言古詩¶
　　和陶徴君飲酒¶
　　　僕自垂髫操翰渉于强仕之年六上京師迄于¶
　　　空返蹇劣之效斯已彰矣甲寅嵗言歸故山始¶
　　　營隱居之所暇日覽陶靖節集有飲酒詩二十¶
<pb:KR4e0192_WYG_002-1b>¶
　　　首輒依其韻為之意率詞俚取諸胸臆觀者幸¶
　　　畧其辭而原其心焉¶
天路何遼廓吾生從所之致身苦不早奄忽非少時迷¶
途幸非逺囘駕方自兹但當飲美酒任性勿復疑有客¶
款蓬廬一觴欣共持¶
禽慶逰五岳仲長之邙山鵬鷃各有適大小安足言委¶
運屬壯齒建功慙暮年所貴能遺形豈願竹帛傳¶
羲唐去世久緬然傷吾情營營當途子所徇利與名喬¶
<pb:KR4e0192_WYG_002-2a>¶
松歴千載蜉蝣無久生念此修短殊徒令心骨驚有酒¶
且斟酌驅馳竟何成¶
有烏具五色乘雲以翻飛毛羽何摧頺日夜鳴聲悲竹¶
花久不實饑寒無所依髙松生南嶽嵗晏當來歸仲尼¶
欲浮海楚狂譏徳衰戢翼守寒賤無令兹願違¶
髙臺架林麓眺聽忘俗喧頗愜曠士懐孰謂兹遊偏輕¶
烟起平陸夕陽頺西山衆鳥赴喬林吾亦念歸旋無悶¶
徴在昔銘骨事此言¶
<pb:KR4e0192_WYG_002-2b>¶
愴然感昨非方知今為是白璧混青蠅荆玉遭讒毁田¶
疆困二桃論功固當爾弋人亦何為吾將尋園綺¶
秋風被庭緑粲然擢孤英變化每如此底用惜其情開¶
軒盼流景倐忽西南傾携壺就花間有鳥向我鳴兹懽¶
信可畢擾擾勞吾生¶
翩翩繁華子灼灼桃李姿桃李雖不言霜風摧其枝榮¶
期老帶索李廣逢數竒坎&KR0452;良足念天命不可為安歩¶
聊復爾詎用乘金羈¶
<pb:KR4e0192_WYG_002-3a>¶
衡門晝常閉好客每為開謂我當逺遊故居不可懐明¶
當偕子行永與人徒乖逰必崑華期止當廬霍棲應龍¶
志天飛胡為樂蟠泥感君吐中膓素心固所諧蹇裳自¶
兹去徑路了不迷逍遥無何鄉千年方來囘¶
我昔遊燕趙覽古登城隅囘風振槁葉雨雪泥中塗慘¶
戚遊子顔歲晏坐馳驅謀生一何拙衣襦豈無餘便當¶
舍此去息影窮山居¶
依依辭宻親悠悠涉長道十上竟無成廻車念將老所¶
<pb:KR4e0192_WYG_002-3b>¶
希恢令猷豈在憂枯槁冉冉𤣥運徂顔色無常好彭殤¶
等歸盡金玉焉能寳吾將謝世人抗情烟蘿表¶
吾年已强仕非復少壯時都無懐禄心尚躭古文辭其¶
人雖已逺𤣥解或在兹欣與二三子披襟瑩前疑忘言¶
誠未易莊惠不吾欺遵途有逸軌逍遥隨所之¶
桑麻翳蓬門蕭然斷人境欣無耳目營既醉還復醒知¶
我誠已希兹言貴深領髙矩謝夷齊清風挹箕潁天運¶
固有常得喪吾當炳¶
<pb:KR4e0192_WYG_002-4a>¶
晦朔相環周良辰已復至開軒候良朋一斗徑先醉衣¶
帶乘不理杯盤亂無次龍蠖自有時人豈能賤貴但願¶
餔其醨獨醒豈知味¶
炎洲負南海中有神仙宅我欲從之遊蒼烟杳無迹人¶
生若驚電年壽豈踰百𤣥夜忽幾何晨曦將復白霞舉¶
倘可期脱屣非所惜¶
子雲不曉事白首窺𤣥經我昔弄柔翰竊禄翼其成豈¶
謂兹道非年齒已屢更顧影守空堂枳棘塞中庭靈芝¶
<pb:KR4e0192_WYG_002-4b>¶
尚三秀鸑鷟待一鳴頼此慰遲暮可齊達者情¶
芳蘭雜蕭艾頺俗散淳風咄嗟可柰何有酒時一中噤¶
吟笑唐舉幽憂憐敬通真妄詎能辨荆人遺其弓¶
世人營丹砂繫影無所得夸父為鄧林古來共稱惑頺¶
波赴沃焦坏土安能塞願言乘虚舟往就不死國𤣥珠¶
雖難求獲之在幽黙¶
邴生長免歸於陵不求仕古之賢達士得失徇諸己念¶
此媿平生屢進忘其恥不能守田廬胡為去鄉里雖云¶
<pb:KR4e0192_WYG_002-5a>¶
營斗儲力不任綱紀周任有遺訓吾行固當止蕣華不¶
終朝達生或可恃¶
余生素屯蹇頗復懐清真謬當盛明日再覩𤣥化淳人¶
文固昭晰憲章亦已新豈起東蹈海會將西入秦征途¶
不遑舍所逐埃與塵為䇿雖不就斯志良已勤奈何四¶
海内棄絶寡所親朅來二十載皇皇尚迷津念之動中¶
褱涕淚沾衣巾置此勿復言齊契在古人¶
　　吳中三子詩¶
<pb:KR4e0192_WYG_002-5b>¶
文水濬靈源信國挺華胄才本埓機雲論豈殊向秀好¶
客屢清言深衷轡携手壊林委丘壑長纓困馳驟曩聆¶
古劔篇森羅燦星宿烽起吳江濆驟珠不可覯¶
　　　　　　　　　　　　右文休承¶
彭公隱吳市坦蕩無俗氛雄書邁魯國善誄比揚雲光¶
彩戢鸞翮圓方摩鵠羣沉飲知杜機萬物從芸芸晤言¶
杳闗河夣寐懐清芬何時覿璚樹良用慰悁懃¶
　　　　　　　　　　　　右彭孔加¶
<pb:KR4e0192_WYG_002-6a>¶
周郎出江左朗朗散風標六籍潄芳液羣玉方采樵磬¶
折見冲抱款言彌久要愴然念離夜携手在河橋緬余¶
樗散姿謬倚英瓊瑶囘望具區雲心旌屢揺揺¶
　　　　　　　　　　　　右周公瑕¶
　　遊雲谷山¶
朝從雲中遊暮投雲中宿烟嵐稍出没岡巒相迤屬層¶
標下奔峭雙竇驚騰瀑朗月沉東峰殘暉在林木迢迢¶
浮雲征寥寥天宇肅攬衣不遑寐良夜欣秉燭動極歸¶
<pb:KR4e0192_WYG_002-6b>¶
有靜吾以觀其復天鷄奏晨曦杖藜騁遐矚¶
　　大科峰望日出¶
炎洲孕靈秀海澚潛異蹤躋攀極巖險始窮七十峰却¶
倚何睢盱競秀皆冲融駕肩朝羣帝蜿伏騰飛龍一氣¶
混溟渤萬有開鴻濛驟陟憂鬢髪凝眄披心胸石&KR0818;不¶
可拾金沙或能逢終營菟裘居賞心兾來同¶
　　謁白沙先生祠¶
玉臺昔飛遯名山屢登踐泉壑閟霞蹤垣宫飾嘉薦兩¶
<pb:KR4e0192_WYG_002-7a>¶
楹委林麓四壁帶苔蘚斂形隨化逝神理將無變深衷¶
懐若人山阿或遊衍淵機涵飛泳帝牖滅聞見執鞭予¶
已後升堂迹方添茫然空所思浮雲沒遥巘¶
　　天湖亭¶
湖水何悠悠鯉魴何簁簁臨川無芳餌嘆息將奚為昔¶
人思釣國凌霞搆重基風雲有消歇池館遂堙夷我行¶
偶見此躑躅心為悲曠士懐鵲起霞舉當有期不能唼¶
蘋藻泛泛隨鳬鷖¶
<pb:KR4e0192_WYG_002-7b>¶
　　軒轅試劔石(羅浮襍詠/)¶
仙翁本劔俠逰戲龍衮前金盤射白鵲鶴髪換童年幻¶
化乃能爾金石亮非堅神化終騰躍洪罏空燄烟¶
　　通天嵓¶
鬱羅隱蕭臺瓊扉不可扣耿耿閱幽灰迢迢歴星宿道¶
逢猋輪客倐與青精覯相携毓華林行歌采三秀¶
　　飛雲頂¶
龜臺何岧嶤下臨西極天靈妃舞雲軺嬉遊携列仙鯨¶
<pb:KR4e0192_WYG_002-8a>¶
波忽簸蕩浮來知幾年至今三青鳥猶巢珠樹顛¶
　　鳳凰谷¶
翩翩五色鳥乘雲自丹穴覽輝千仞岡弄影寒潭潔飲¶
啄豈不謀腥腐非所屑虞羅爾何施清冷坐怡恱¶
　　野人廬¶
黄野仙已去於菟守靈闗松風起萬壑時復乘鸞還朗¶
吟梅花句清麗非人間被衣出磵户朗月沉空山¶
　　單道開石室¶
<pb:KR4e0192_WYG_002-8b>¶
至人鍊真形冬夏常穴處細石伴瓊飴饑來自堪煮萬¶
形等歸盡逍遥斂神去香火遺篏岩霞蹤杳何許¶
　　中閣為陳公載賦¶
飛雲帶積阻磴道多莓苔旃檀駕髙閣芳刹凌空開連¶
峰入戸牖金銀混蓬萊焱梯杳難即天伎從風廻閣中¶
餐霞子早隱蓮花臺神遊挾希有升降隨九垓蠛蠓俯¶
濁世滄溟視浮杯金沙發五内足底興風雷笑入桃花¶
源浮光軼塵埃鑱文記石壁千載方歸來¶
<pb:KR4e0192_WYG_002-9a>¶
　　同文壽承李伯承郭次父梁思伯集馮大叅汝言¶
　　　官舍¶
明月出西山餘輝偏城樓城隅多軒葢秉燭為夜遊清¶
笳雜繁吹廓然銷人憂坐有白雲客髙談比琳璆意欲¶
躡倒景遊戲崑崙丘頋我俗士駕安能驂雲虯開尊且¶
命酌主拜賔復酬悄然嚴霜下褰裳不可留眷言兹夕¶
懽荆璧獲所投¶
　　歲暮懐梁園三子¶
<pb:KR4e0192_WYG_002-9b>¶
瑶林挺荆楚呉公秀無雙鴻逵振英響鷄舌備周行沈¶
思運圓象補衮廻七襄猶龍不可縶歌鳳仍猖狂見客¶
屢白眼何人得升堂再召異宣室憔悴同浮湘宇宙豈¶
不廓斯人日摧藏梁園啜古淚蕭條灑烟霜寤言覿璚¶
樹怨彼河曲長¶
　　　　　　　　　　　　右呉明卿¶
蜀都寔才窟銅梁奮天歩心源邁古濬氣㟁流俗迕屢¶
遷宦不達四壁家仍窶虛舟爾何心蛾眉自生妬言念¶
<pb:KR4e0192_WYG_002-10a>¶
河朔遊亟蒙班石頋款闗倒衣裳胠篋見情愫夷門杳¶
何許勞人走霜露羊腸方險澁鸞翮將焉鶩憂來變鬒¶
髪良以思君故¶
　　　　　　　　　　　　右張肖甫¶
汝南重月評中郎冠時哲水鏡銓人倫珪璋映朝列瑋¶
詞鑄心匠竒頴表天嶷將整扶揺翰倒覽金銀闕抵掌¶
笑時流出走因婦舌遇我胸屢披下士食為輟銅街驂¶
轡遊紫邏揮杯别懐材卧空谷下乘爭馳蹀思君阻寒¶
<pb:KR4e0192_WYG_002-10b>¶
水三花竟難折¶
　　　　　　　　　　　　右張助甫¶
　　五遊贈郭山人次甫¶
乘屩之勞山三神鬱相距羡門駕吞舟凌波載遊女投¶
珠赤水陽捐珮𤣥洲渚鱗裳雜星羅虬蓋隨雲舉寓目¶
溟涬觀揮手蜉蝣羽若士寜足矜三光可為侣¶
恒代秘珍符蓬蔂孕竒寳服食駐頽齡顔容美神娟息¶
影事窮棲散髪卧絶島止渴漱𤣥泉療饑掇神草三尸¶
<pb:KR4e0192_WYG_002-11a>¶
去我身谷神自緜抱冥靈雖千秋不知我壽考¶
璚枝列漲海若華散炎洲神魚運大壑巨浪排空浮雲¶
帆倐飄舉恍見軒轅丘鸞歌自往來羽客乘烟流自非¶
琴髙侣誰能駕扁舟一息騁萬里鵾鵬安足儔¶
龍駟乘奔雷羲和不遑舍白露應秋零朱華隨年謝願¶
因慶雲興層城彌猋駕飄登閬風巔三辰伏其下金臺¶
異温凉玉瑩閱冬夏便姢多列僊娛遊使心奓¶
天壇冠王屋神芝伏其隂永願排火粒掇食駐蓬心躡¶
<pb:KR4e0192_WYG_002-11b>¶
屩三臺阻息駕伊川潯道逢王子喬笙竽吹鳳音携手¶
紫房裏匿影青雲岑世人不可見三華徒碧林¶
　　送姚伯子還潤州舊隱¶
久作燕臺客幾經秋月白秋月復春花年年故園隔手¶
把嚴安書家儲無甔石却掃平津門垂翅長安陌昨夜¶
夢歸來五湖荷花開楊帆從此去要路不須媒北固青¶
山在長江流緑苔更尋江總宅相期中散杯浮雲爾何¶
物壯志空摧頽余亦乘扁舟雷平披草萊¶
<pb:KR4e0192_WYG_002-12a>¶
　　十四夜月同姚元白歐楨伯作¶
客心睠良遊秋月有華照霏烟斂天末灝氣澄霞杪素¶
采雖未圓雲衢已光曜䆗窱舍朱宫奫淪薄蘭沼周除¶
有近觀窮髪無遺瞭清暉雖可娛煩襟自縈繞坐俯蜻¶
蛚吟仰聆哀鴻呌闗山限羈旅歲月苦奔峭褰裳暫徘¶
徊揮杯共清嘯朗鑒應可期留悰展遐眺¶
　　十五夜月¶
纎雲屏氛翳圓景光逾爛澄輝溢層霄晶瑩靄平旦下¶
<pb:KR4e0192_WYG_002-12b>¶
見長安城金銀造天半甲第雜星羅雕甍蔚霞煥登臺¶
翼神猋清規彌可玩飛觴展良遊促坐命華琯沈冥我¶
思積負羈爾情惋朱華方葳蕤白露遽凌亂展轉長河¶
翻勞歌南山矸攬環誓相於居諸復何歎¶
　　十六夜月¶
盛滿不恒居馳暉已復歇輪囷尚皎鏡朒朓漸成玦氣¶
匠增蕭寥霜籟凝慘冽南樓俯岧嵉闗山不可越徂年¶
值急景蜚猋凌暮節良晤復幾何登臨念乖别朱絲屢¶
<pb:KR4e0192_WYG_002-13a>¶
促柱金罍豈徒設倚伏遞相尋榮賤同一轍且終今夕¶
娛冥心寄盈缺勞謙可久安珪璋俟明哲¶
　　秋日集文壽承諸子得寒字¶
翻翻雙飛鴻戢羽遊河干蹇予江海士託交青雲翰黄¶
華屇秋序蕭爽可遊盤驩然逅纓弁聚此西掖坦長筵¶
列絲竹中厨具盤餐光華盛朝闕幽貞賁林巒吐訊出¶
金石漓文馥椒蘭潢汙非所貴明信良已殫片諾季布¶
重盈虚翟公歡隙末申烱戒相期保歲寒¶
<pb:KR4e0192_WYG_002-13b>¶
　　贈大司馬蔡公移省留都¶
洪河俟舟楫大翼假扶揺明公值休朗弱齡見英標剖¶
符卧江海浪迹偕漁樵徒聞季布諾誰同貢公招朅來¶
蓬池嘯躧歩凌丹霄秉珪入銅龍惠文綴金貂鴻思翊¶
皇度具瞻肅羣寮姱容誰不企希音一何寥改服指舊¶
邦乘流命歸橈亷公思用趙長孺願在朝望隆位非薄¶
心邇迹豈遼永言樹勲伐慫慂慰楊苗¶
　　觀舞¶
<pb:KR4e0192_WYG_002-14a>¶
曲房羅薦合華燭黼帷舒嘉賔出上國妙妓産名區合¶
懽垂綺帶連理綴羅襦霞起當瑶㳫花生繞玉除粧成¶
遥掩月體迅欲凌虚赴節偏容與應歌目疾徐圖雲開¶
繡衩寫鳳曵長裾洛水驚鴻日吳城掩鶴餘凝情增盼¶
睞囘態轉踟蹰靜女思貽琯芳華欲攬袪挂纓君未諒¶
解珮持相於寄謝東隣子舍顰信不如¶
　　同王元美詠窪尊¶
昔賢寄沉冥遺迹表江岸刳中若紙臼青黄豈溝斷鼓¶
<pb:KR4e0192_WYG_002-14b>¶
缶歌如澠瓠落恣汗漫鯨飲聊止戈蠶頭剜柔翰豈惟¶
勤小物庶用託遐觀盈虛有迭代壑舟乃廻換形模尚¶
輪囷銘識已蕪漫明牧展曠筵臨盼起淵翫舉釂咸盡¶
懽輟箸屢興嘆緬懐若旦暮偕遊等鵬鷃斡棄何足傷¶
堅貞頼幽讃¶
　　雪後同許計部過崔都水¶
潞水背京邑簿書成陸沉况兹異鄉感復爾𤣥運侵疲¶
驂何所適矌望就前林大陸𤣥雲合蒼龍逈且深綢繆¶
<pb:KR4e0192_WYG_002-15a>¶
頼君子芳訊吐中襟並坐䕃華榱醇酎時勸斟悲風振¶
積霰頽光喧寒禽豫樂愜時序延覽諧夙心去晷良足¶
念來懽猶可尋髙冥徯六羽結桂山之隂¶
　　送蘇子川之金陵¶
弱植窘修途衰齡奮徒歩愧匪璠璵姿遂令琱琢誤紫¶
閣崇造天銅龍闢朝暮邂逅逐驂鑣殷勤展情愫桂枝¶
屢扳援葛藟相依附金門我滯迹烏衣子遵路方嗤洴¶
澼勞豈有纓緌慕秋草變芸黄客子踐霜露睽離屬思¶
<pb:KR4e0192_WYG_002-15b>¶
淺中情不能愬¶
　　太霞洞為周象賢賦¶
增城奠西趾靈景潛金方儀璘列兩曜川岳備五藏冲¶
騰鬱劔氣䆗窱舍朱光乘屩恣逺討劃然見金堂陽烏¶
翼我體丹霓為我裳仰掇毓華林俯吸瑶池漿形神永¶
超軼千秋常恱康始知中區外還有不死鄉𤣥鑰頓能¶
啟從君嬉紫房¶
　　别潘象安¶
<pb:KR4e0192_WYG_002-16a>¶
　　　鄣郡潘子象安淮南李公之門生也象安能為¶
　　　古文詞隱居黄山中李公延之閤下乃象安恬¶
　　　愉不及世事客李公餘十年無所請猶蕭然布¶
　　　衣也李公食必並席少别為之揮涕其見重如¶
　　　此萬厯改元象安復以校藝至于京師有司不¶
　　　見録以大夫人年髙亟請歸即當途欲邀致如¶
　　　李公故事不能留也慨惟李公當朝守正不阿¶
　　　以萋斐去國而象安亦濩落不偶不肖之再為¶
<pb:KR4e0192_WYG_002-16b>¶
　　　掌故也實出李公奬㧞顧窮途暮齒無所建明¶
　　　以酧知己之遇兹復與象安别能不悲哉然象¶
　　　安尚翩翩壯夫也必能收澠池之效於其行也¶
　　　詩以慰焉¶
紫閣崇造天劔佩聲相磨吐哺遘良宰招延竒士多伊¶
人奮下國被髮行燕歌願以朱絲繩鏘然間雲和千金¶
不受賞抱犢遵山阿流言㸃赤舄推轂轉蹉跎手中青¶
琅玕斡棄同蓬科倚門俟舟楫旅服返江沱素交一以¶
<pb:KR4e0192_WYG_002-17a>¶
盡行路起揮戈嚴霜下宿莽悲風增微波强食以自愛¶
啜泣將如何¶
　　予告出京師貽同好諸子四首¶
釋來趨闕庭潔身奉君子改服踐二京提槧餘十祀並¶
轡參羣龍衰賤難𨽻齒倦翮思林臯逰鱗羡江汜干没¶
今有期離憂自兹始君門日九重行子在萬里豈無衣¶
與繻所念在桑梓攬蕙遵前途淚下不能止¶
東閣多竒士林風邁前聞而我斥鷃羽安能鳳凰羣招¶
<pb:KR4e0192_WYG_002-17b>¶
延覯良宰翻飛荷明君攀援絶馬鄧論綴殊淵雲荏苒¶
經歲時思樹尺一勳駑鈍未及展驅䇿誠已勤行將反¶
初服沮溺同鋤耘撫已寔踰量所志慚食芹¶
雙鳬戲中沚羽翼相因依眷言二三子疇昔同裳衣嬿¶
婉未及終雲雨當乖離往嬰鴒原戚今懐機杼悲貞悔¶
難具卜榮賤同一時衆人各有營疇能恤其私君子重¶
明義申以皎日期采擷異葑菲以報瓊玖貽¶
揚旌出三河引領望雙闕飲餞傾路岐纓緌盡朝列婉¶
<pb:KR4e0192_WYG_002-18a>¶
孌貽贈章光輝奪明月上有慎脩塗下有遄廻轍懿此¶
同心言念之五情熱昔如形與影今為環與玦朽鈍誠¶
已疲提携俟明哲¶
　　紆勝園為張元易賦¶
中條距芳甸丘壑亦未逺緬褱上世人於焉事嘉遁雲¶
螭不弭駕霞蹤尚可踐䟽峯結綺搆臨流杭珍館盱䀭¶
託幽遐魚鳬樂暄暖乘流罄洄沿習坎悟舒巻金門不¶
可招佳期起深眷素苕雖未零朱華已堪蹇滯留豈不¶
<pb:KR4e0192_WYG_002-18b>¶
懽歲月易婉娩願囘苑洛轡丘中恣遊衍¶
　　出京師貽同好¶
弱植乘嘉運蹇歩備用行慶雲垂華渥草木共光榮提¶
槧分已溢改玉心彌貞徳宣藉親交芳蘭間杜蘅雲雨¶
當乖析燕婉不及并蕭晨起嚴駕攬涕沾我纓緬然阻¶
川塗曠爾逖音形貞悔豈預期損益難具明弭怨即東¶
路含涕望西京陳詞託歸鳥以愬我中情¶
　　同陵州牧闗文學遊小西天¶
<pb:KR4e0192_WYG_002-19a>¶
陸海潛異珍竒觀在涿鹿積險希天門重深訝淵谷真¶
人感下生神僧懼沉陸鑿空啓檀施鏤石藏梵牘委積¶
彌年祀青苔尚可讀遥役詎能探飲河恒滿腹據槁日¶
酣飲逺望蕩心目夕烏東南馳庭臯千里緑寤寐所思¶
人往來山之曲¶
　　登泰山作¶
神臯表東海作鎮何窮窿氣匠搆萬有揮斤闢鴻濛頽¶
然壓九野奔伏如遊龍飛梯倚立壁側足臨絶淙靈猋¶
<pb:KR4e0192_WYG_002-19b>¶
生兩腋乃造玉女宫仰視但蒼莽欲往階何從平生汗¶
漫逰泠然感絶蹤海日連周觀悲風起秦松息影止岩¶
下揺心尚忡忡¶
　　畣李季常¶
衡門絶塵鞅慨然撫今昔良朋千里至末契等金石枉¶
駕追前蹤意愜從兹夕開襟出雕章往往叙離析蔬畦¶
漸堪剪濁酒聊共適嗚蟬歇髙樹栖鳥投林隙為歡知¶
幾何流火忽復易感君平生言重逾連城壁¶
<pb:KR4e0192_WYG_002-20a>¶
　　食荔枝貽李季常兼柬歐經季歐子耕¶
火齊出南海纍纍䕃房櫳雖䝉側生誚移植甘泉中瓊¶
漿一入口五内生泠風枳橘有常性氣味將無同君子¶
幸見賞飽食寜傷中雖云悅顔色亦能熱丹宫密脾間¶
清汲調燮乃見功神農疏草木爾雅詮魚蟲烹芼失其¶
宜伐性兹無窮作詩貽北客細咽無匆匆¶
　　别李季常¶
擔簦越五嶺矯志仍丹丘攬桂凌石室晞髪登羅浮金¶
<pb:KR4e0192_WYG_002-20b>¶
沙杳難覿𤣥珠偕所求天長積逺思歲晏懐殷憂馳暉¶
不可駐江介遲歸舟¶
歸舟夙云邁操袂大江陲一為千里别晤言難重期余¶
方憂鬒髪君自媚眉姿山川曠修阻安得長追隨𤣥素¶
諒不暌臨路何足悲¶
臨路何所陳䇿身苦不早良馬疲皁櫪應龍困泥淖刺¶
繡難為工操瑟非予好懽誤未及營驅馳已衰老青黄¶
信木災被褐懐其寳¶
<pb:KR4e0192_WYG_002-21a>¶
被褐守環堵舉目無相親汎覽窮鐵摘沉思鑄瑋言藜¶
藿雖不充容色無比倫田疇洵竒士魯連稱達人君子¶
慎末路榮名重千鈞¶
　　虬峯精舍為謝尉賦¶
匡山峙東南積阻帶晴霓蜿蜒三百里峰巒轉嶃絶屹¶
立睨中原髙擎拄天闕下有藏真士散髪弄松雪時來¶
起淵潛道味乃井渫薜蘿愜幽貞藂桂樹芳烈行藏豈¶
不榮白黑因所説方追洪厓蹤距迷巨卿轍願言就松¶
<pb:KR4e0192_WYG_002-21b>¶
門揮杯共明月¶
　　櫟園精舍為潘子朋賦¶
矯志事幽棲結宇依空林豈無嘉樹枝息此散木隂達¶
人守淵谷遁思常陸沉青黄豈不貴文繡非所任遊言¶
翳蓬藋諧我忘世心班草話平生寓目託嶔岑飛潛理¶
自足榮賤行相尋蕭寥答天籟葛天有遺音¶
　¶
　瑶石山人稿巻二¶
