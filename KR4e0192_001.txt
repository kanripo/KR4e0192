# -*- mode: mandoku-view; -*-
#+TITLE: 瑤石山人稿
#+DATE: 2015-08-25 00:24:59.145575
#+PROPERTY: ID KR4e0192
#+PROPERTY: BASEEDITION WYG    
#+PROPERTY: JUAN 卷一
<pb:KR4e0192_WYG_001-1a>¶
欽定四庫全書¶
　瑶石山人稿巻一¶
　　　　　　　　　　　　明　黎民表　撰¶
　賦¶
　　粤王臺賦¶
白露既零𤣥霜始積草木凋傷山川闃寂感京臺之忘¶
歸登城陴而中惕慨然增思拊膺太息興國忘王累轍¶
重迹豈徒咎陶之不祀爽鳩之弗宅而已哉則有强秦¶
<pb:KR4e0192_WYG_001-1b>¶
定霸勁越守偏五軍摧而弗利睢祿却而生捐囂死南¶
海佗據龍川占王氣於東井規閏位於瀛壖於是思華¶
風陋魋結裒秦餘役徒㡂乗黄屋以稱雄改金墉而創¶
制日不重明世無兩帝思首丘於故墟挫雄心於遊說¶
循南面之儀講郊宮之禮恢夕室以重摹擬郎臺而增¶
絫堙竇夷山審曲面勢輦道雲連重軒霞起頳壤密石¶
之工井榦榮楯之麗鉛墀釦閾之華藻梲雕欒之侈固¶
已窮殫海陸而炳煥萬里且其躋攀縹緲曠望芊綿横¶
<pb:KR4e0192_WYG_001-2a>¶
挏象郡却頫龍編控以虎頭之阻隍以鮫人之淵迭金¶
樞於窮髪散若木於虞泉凄風而纎埃不起赫暑則紈¶
箑常捐信可以紆煩理滯而樂死忘年徒想其初春始¶
秋宮車以出佩玉璽與丹符載琱輿及寳瑟靡旃如虹¶
樹羽若日彈飛繳生掩羣射疾組練赧乎天庭金石殷¶
乎地室欵塞洽鯷海之封舉釂霑狼槃之秩靈曜既西¶
歡燕乃畢目瞚心愉志驕氣溢謂劉項可與竝驅曾蕭¶
曹何足為匹雖麕伏於羈縻終兕決於受縶吕雉呴則¶
<pb:KR4e0192_WYG_001-2b>¶
閉闗反距代龍興則奉書要質道之汙隆惟其順逆施¶
及三主溘焉遂衰嬰齊入侍樛女來歸乾侯萌於鸜鵒¶
驪戎興於龍漦終軍受冠纓而畫䇿揚僕汎樓船而出¶
師三闗席捲駟介交馳石門為欃槍之壘貪泉為㕍鶩¶
之池烟焰焚其城郭棟柱鬱其傾敧茫茫畛域&KR1967;馬生¶
之雖有白璧紫貝之珍翠羽明珠之賄雕題黑齒之酋¶
駱越蒼梧之徒曾何益於摧敗哉嗟乎乗時者先奮守¶
險者莫當龍洲非表裏之地鵬溟豈百二之鄉卜洛者¶
<pb:KR4e0192_WYG_001-3a>¶
處其中入闗者搤其吭彼宴安於江介夫安取乎允長¶
然而竊國者百祀稱制者五王豈不以藩籬足以自衞¶
琛賮可以爭强使吕嘉悔禍而内屬南武裂地而分疆¶
安知不與卯金乎競爽而自底於滅亡雖天運之匪忱¶
亦人謀之不臧諒覆車之當戒奚髙臺之怵傷哉廼振¶
䇿而去曳屣歌商以舒鬱結之腸歌曰春風起兮春草¶
生春草歇兮秋露零英雄去兮山川在羅紈盡兮臺沼¶
平天時有代謝人理易虧盈林光迄已毁栢梁又行傾¶
<pb:KR4e0192_WYG_001-3b>¶
彼蠻觸之戰鬬兮安能使余思之怦怦¶
　　釋志賦¶
余遘辰之連蹇兮志菀結而不平獨超舉以逺游兮困¶
敦之歲余北征越谿谷之嶃岩兮汎皇流之淩兢既廓¶
處而去親昵兮又羇旅而無友生雖人情之同於懐土¶
兮獨余衷之藴蒸溘大火之將徂兮鶗鴂感秋而先鳴¶
情憺憺而不釋兮心揺揺如懸旌夜漫漫而難寐兮神¶
霪霪而外憑衆既莫可與為語兮吾將假臆而自明覽¶
<pb:KR4e0192_WYG_001-4a>¶
先民之所蹈兮咸先迕而後拔豈所遇之多艱兮抑天¶
道之遐昧説胥靡以徴夢兮尚鼓刀而感璜仲伏檻以¶
就縶兮戚扣角而歌商申重繭以存楚兮睢拉脅而危¶
穰秦揣摩而多金兮斯游成而被刑曰趨舍之殊域兮¶
亦倚伏之異門夫孰贍智以顯榮兮夫孰幽闇而蒙患¶
彼焦明翔於寥廓兮鷃乃决榆枋而翩翻應龍驤首以¶
遊霧兮澤蜺廼樂乎泥蟠余豈不能慎棲而擇木兮心¶
竊有以自安也始余摭菎蕗以充幃兮恐叢蒸之蕪穢¶
<pb:KR4e0192_WYG_001-4b>¶
褱懸黎以結佩兮又恐襲魚目而同匱冠雲纓之嵬嵬¶
兮彯霓衣之纚纚抑蛾眉而不揚兮矧敢呈其皓齒謂¶
予情其不信修以好姱兮要九靈以為質靈氛揆余之¶
貞素兮索蔓茅為余叶妃曰女無儇媚以自喜兮持諒¶
直其後無悔練元辰以俶裝兮詔鸞皇為之先羌中道¶
而竚昭兮傷成言之數愆心忳忳其侘傺兮非踡跼而¶
不行捐修玦以陳詞兮涕浪浪而霑裳覽衆芳其猶未¶
艾兮何直為此皇皇也俟河清之未極兮恐𤣥夜之降¶
<pb:KR4e0192_WYG_001-5a>¶
霜宿莽瘀以日萎兮草木蕭瑟而焜黄余固知鑿枘之¶
鉏鋙兮精專專而不能忘睇靈𤨏以陫側兮邪氣壯而¶
内攻世方唼喋以競進兮何獨守困窮也抱龜玉而自¶
衒兮又士之魗行也退脩吾之初服兮思徘徊乎故宇¶
被荷裯之容裔兮䕃桂旗而輕舉予誠不能變心而易¶
累兮又豈貪婪而妄食諒不仇於今之人兮又何褱此¶
怵惕撫年歲其猶未暮兮及余行之不迷肆墳索以自¶
娛兮獵道徳以忘疲企泰階之一平兮願戢翼而俟時¶
<pb:KR4e0192_WYG_001-5b>¶
雖離違之可念兮又安用坎廪而長悲亂曰結精逺遊¶
獨鞿羈兮覽古鏡則悵多違兮抑志忍尤自保持兮淪¶
神道域其庶幾兮¶
　　雙節賦¶
誶髙梁之淑媛兮秉亮節而不移藴貞專之竒志兮懐¶
婉嫕之殊姿襲綺縞之繽紛兮佩瑶琨之陸離申蘭茝¶
以充幃兮曳明月以為綦賚盛時之㛹娟兮潜幽宮以¶
自持俟鸞凰之成言兮假惠風而鴻儀奉嬪則于髙族¶
<pb:KR4e0192_WYG_001-6a>¶
兮荷樛木之蕤綏合珪璋之兩美兮倡塤篪而同氣既¶
齊體而委身兮諒何嫌於葑菲胡賦命之&KR0008;巇兮又天¶
路之遐昧曰之死而靡他兮謇中道而遂改無松栢之¶
峻茂兮同英芝之頓瘁悲伉儷之兩絶兮倐形響之捐¶
背世淟涊而溷濁兮余獨好修之為害也援蒼天以為¶
正兮指皎日而申戒雖謡&KR0008;之詈予兮丼餐荼而不悔¶
旦余依乎&KR0008;帳兮夕余息于𤣥房屏藻飭之金翠兮捐¶
被服之華章申絓組以重結兮垂䄡帷而蔽光琹瑟弛¶
<pb:KR4e0192_WYG_001-6b>¶
而弗御兮薌澤絶而不揚何四節之疚心兮春與秋其¶
廻薄覽蕙若之曾敷兮淹梧楸之先落號失羣之羈雌¶
兮唳單棲之别鶴霜霏霏而集楹兮露泫泫而飄幕庭¶
㝩㝗而無人兮尠余生之何託神恍恍而若亡兮冀音¶
徽之有覿忽頺思而就枕兮晤話言之猶昔起攝帶以¶
周流兮悵然疑而陫側孰㣲衷之可忖兮涕霑襟之汎¶
瀾豈同穴之&KR0034;期兮將闕地之為難頋遺孤之呱呱兮¶
增纒綿而永歎聊屈心而忍志兮鏡女史而臚情憫伯¶
<pb:KR4e0192_WYG_001-7a>¶
姬之待燔兮悼桓婺之毁形嘉紀季之存祀兮恫杞妻¶
之頽城憤禮宗之絶命兮師班惠之揚名雖操行之不¶
同兮咸保已而全貞苟余心之無媿兮何必汶汶而捐¶
生嗟庇宗之為大兮竊致余之精誠潔爼豆於肸蠁兮¶
植枌梓於園塋訓恭儉以貽則兮竢黄河之一清諒天¶
鑒之匪遐兮終勒駿而騰聲重曰從一而終女之操兮¶
婉彼淑媛惟義蹈兮闇沕幽翳垂兩曜兮潔如圭璋莫¶
之缺兮矗如岷峨莫之折兮匪惟女儀實母則兮應像¶
<pb:KR4e0192_WYG_001-7b>¶
作鏡貽梱閾兮克昌厥後皇肇錫兮天之報施信靡忒¶
兮¶
　五言古詩¶
　　逰僊¶
我思忽不愜藐然隘中區凌山度瑶碣肅駕自雲衢遨¶
逰清都闕神猋吹我軀上帝垂藻旒羣后驂龍趨羡門¶
進僊藥王喬授玉書餐和鍊真魄精神逰六虛自握無¶
為寳年壽安足虞¶
<pb:KR4e0192_WYG_001-8a>¶
濯足紫沂海晞髪朝陽阿雲車載玉女皓齒揚清歌參¶
差麗霄漢玉轔隠相和駕言憩𤣥圃貽我瓊樹華光儀¶
忽以逝兹意成蹉跎岧岧閬風岑汎汎蒙汜波仙才諒¶
非偶浩歎將如何¶
燭龍銜奔景倐忽歸崦嵫思託浮丘子髙舉乘雲螭飄¶
颻弭綘節旖旎驂芝旗朝逰崑崙丘夕泳弱水湄竒齡¶
等金石桑榆安足悲夸父為鄧林但為俗所嗤¶
山林非所託所思在神州寓目八紘外經過華池幽神¶
<pb:KR4e0192_WYG_001-8b>¶
光颯然至青鳥從我逰靈妃奉玉觴清謡自相酬歡娛¶
未終夕曜靈不可留山川夐綿邈白雲良悠悠安得不¶
死藥千載復來求¶
長鯨鼓𤣥濤巨鼇戴崇巘若華散餘暉照曜金銀殿流¶
鈴韵空歌瓊蕤倐如霰飄飄一水間霞蹤杳難見頽齡¶
不可駐流景疾蜚電喟彼蓬萊舟傷哉栢梁宴誰能廻¶
日車常令鬢不變¶
淮南方好術矯志棲雲間金鉼汲素綆寳鼎合神丹神¶
<pb:KR4e0192_WYG_001-9a>¶
丹資服食白日生飛翰永隨八公去翺翔戲天端志大¶
術良疎功成慮亦殫連蜷叢桂樹翩翩留空山徒聞脱¶
屣去不見乘鸞還¶
　　詠懐¶
佳人入我夢華容渥如丹玉璜稱姣服揚辭吐馨蘭接¶
歡在須臾寤言阻河山坐惜朱華改空悲蕙草寒别離¶
不可處况乃𤣥律殫¶
肅肅髙天鴻冥飛慕儔侣豈無凝寒思連翩自容與眷¶
<pb:KR4e0192_WYG_001-9b>¶
我平生懐梯航限河渚塊然守空堂伊人自豪舉攬桂¶
聊淹留折麻空延佇道逺多風霜歲晏多思慮光儀恒¶
不忘何異渇瓊樹¶
　　邯鄲才人嫁為厮養卒婦¶
淹淚辭玉堦含悽下瑶殿今日歎離居夙昔歡同輦蘭¶
蕙自有芳蘼蕪固所賤淅淅西北風吹我秋田蓬夜夢¶
邯鄲路不識邯鄲宫王顔會銷歇君恩那得終¶
　　出郭十里望白雲¶
<pb:KR4e0192_WYG_001-10a>¶
伊余霞外心夙協滄洲想芳春戒簮朋青谿肅徂兩瀰¶
瀰清露漙英英白雲上旭日熹陽厓暄風散林莽棧道¶
既縈紆窺川亦沆瀁干吕氣多竒建木影殊狀陟雲脰¶
已捐覽勝心逾壯𤣥圃非㝠設丹丘豈外象願矯凌風¶
翰永恣山泉賞¶
　　僧歸亭故址望棲霞寺臨觀黄太史精舍¶
青丘未云陟磴道方邅廻烟霞迹以愴誰見化人開雕¶
甍翼雲外𤣥構隠巗隈中有藴真士雅負凌雲才汲古¶
<pb:KR4e0192_WYG_001-10b>¶
浩津梁蓄寳富玟瑰竒文釐七略𤣥象正三階薄遊沂¶
水服屢舉河朔杯緇塵一以隔歲月緬悠哉空餘雲臥¶
地蕭颯松風來有懐諒難已願假征鴻裁¶
　　登白雲最髙頂¶
靈嶽奠南隩鳳翼矯而跱上干爥斗樞下盤絶地理脩¶
阪饒莃苓廻蹊䕃楩梓東觀極扶木西窺逼濛汜晨標¶
頳霞截夜氣白虹起玉樹發葱青金潭耿清泚平生信¶
經竒兹山擅巨美圖史謾莫傳倜儻固難紀倘驂飛龍¶
<pb:KR4e0192_WYG_001-11a>¶
遊長揖當途子¶
　　入白雲寺酌九泉¶
頓足雲外遊弭服雲中宇晨霞朗髙木晴暉射孤嶼泠¶
泠山漱瓊湛湛觴浮羽層欄蝕金碧古瓦竄鼯鼠撫迹¶
冺空有忘懐契賔主手掲留荑贈目送飛鴻舉方諧鸞¶
鶴蹤遽協濠梁矩齊物在斯辰憂生非逺慮¶
　　遡水簾洞過月溪寺¶
縁蹊路方澁尋異景屢延凝思矚幽巖朗詠遡長川青¶
<pb:KR4e0192_WYG_001-11b>¶
蓮敞妙界璧月鑒華泉寳樹無重影金輪不復圓依微¶
想臺榭出没悵雲烟羽人絶髣髴員嶠徒空筌歸寂竟¶
何感撫化彌泫然六龍倘可頓為我揮虞淵¶
　　鶴舒臺是安期上昇處¶
安期錬玉液飛歩凌紫霄空餘璇臺在千古鬱岧嶤金¶
牀鎻靈穴碧樹敷英翹鸞笙空縹緲鶴馭徒逍遥物化¶
迹逾勝理愜境自超願弭雲中駕隨君揮碧寥¶
　　虎頭巖¶
<pb:KR4e0192_WYG_001-12a>¶
松徑光未黯賞心詎云釋攬勝陟崇崖褰衣履危石雲¶
構方䝉茸乳竇正淅瀝險逾吕梁壑嶃異天井壁仰接¶
驚猱棲俯視飛鳥迹緑帙晝常扄丹光夜逾赩杳杳曛¶
烟生澴澴冬霰積功非夸娥掉竒假巨靈擘棲真事岩¶
耕倩爾飛鳬舄¶
　　送何于遜遊衡嶽¶
朱陵鬱佳麗真氣雄哉紛華芝翳鳳盖空香飄鶴羣羽¶
衣何婀娜行逢魏元君手掇金明草口誦青苔文𤣥言¶
<pb:KR4e0192_WYG_001-12b>¶
屢敷析刀圭時見分猋輪香難即廻身入青雲流鈴歌¶
未歇陵苕尚氤氲倘揖當途子相期凌紫氛¶
神臯鍾火徳名嶽奠坤維豈伊灊霍儔聰明諒在兹登¶
封表崇壝肅事展靈祇欹厓結衡宇廻阿䕃桂旗卿雲¶
出釦閾郎月流𤨏扉玉童夜擊鼓祠官朝祝釐觸石散¶
膏壤生賢翊昌期理㝠信莫測跡賁良可窺蹇余俗士¶
駕何時驂赤螭晨登岣嶁岑曠望彌赤縣坰服引昭丘¶
襟帶窮楚甸五峰鬱遊龍三湘皎澄練礧砢矯以䖍雲¶
<pb:KR4e0192_WYG_001-13a>¶
霞藹而變尚想盧敖遊應蔑海若見尚子願終畢伯昏¶
險可踐夙昔經竒心兹焉慰遐睠¶
姒皇昔導江翻然感𤣥夷竒文鏤金簡夭矯鸞鳳披靈¶
蹤閟草莽神功播無涯彼美昌黎子千秋乃來儀精誠¶
廸窮昊白日廻隂霏鑱厓紀大雅逸韻凌雲飛欽聖有¶
逸軌懐賢注遥思慎矣渉脩路跂爾瓊樹枝¶
　　送何喬仲赴闕¶
招揺有桂樹結根南海湄蒙蘢度霜霰皎潔常不移以¶
<pb:KR4e0192_WYG_001-13b>¶
兹孤直性貢之白玉墀春風被蘭茝榮耀同一時雖有¶
艷陽質比君璚樹枝明堂備榱桷海寓瞻巍巍丹青洵¶
云美𤣥素豈所睽無言媿桃李幸得仰容輝¶
託養賁丘園深衷媚泉石乘流縱歸榜登山望飛翼揮¶
觴欣與同嘯咏忘昕夕詎云雲雨乖悵彼山川隔忘言¶
昔所歆投分貴不易龍蠖自有時誰能效沮溺¶
驅車燕趙郊道由介丘陽飄風起蓬藋陵谷晦蒼蒼津¶
梁浩千古誰能測幽㝠我猶局一隅子今營四方翻飛¶
<pb:KR4e0192_WYG_001-14a>¶
無勁翮蹇歩愧同行安得皎日惠願言希末光¶
羽檄起邊庭夜火沉秋柝六月猶出師連營亘沙漠雖¶
收瀚海功未極西山瘼丈夫狥國心安能處其薄努力¶
宣令猷康屯運竒略卿雲覩輪囷欃槍見清廓馬多却¶
走餘民有康衢樂王道喜清夷書生守藜藿¶
　　園居雜興¶
時雨滌芳園林臯薄暄燠微風捎池荷輕雲䕃修竹懐¶
人倦寢興褰裳展遊矚鯈魚出深淵蜚鴻漸髙木云胡¶
<pb:KR4e0192_WYG_001-14b>¶
限懽賞跬歩成川陸琴心亂無緒樵歌斷復續緬彼濠¶
上遊悵望清溪曲卜築倘有期從君蓺松竹¶
冲懐寄林壑抱痾臥園廬詩書為我縳一畆成丘墟清¶
晨具農笠命僕勤負鋤新畦灌靈藥舊埒環嘉蔬蘭生¶
既盈畆豆熟亦滿車夜雨剪春韭清霜登紫萸朋來可¶
觴咏安用烹神魚食力古所貴巢林誠足娛寄謝任公¶
子持綸安所如¶
　　晨起齋中讀書¶
<pb:KR4e0192_WYG_001-15a>¶
息躬衡門下遊好在六經丘中列萬木風起皆金聲山¶
林有殊觀耳目無逺營清晨屏荒翳躧屣當前楹鳥耕¶
思有歲熊經希養生遊心極㒺象頓足遊大庭曠士恒¶
抱朴宵人若懐永或偶蘇門嘯蹔返南陽耕龍蠖本殊¶
性鷦鷃豈諧征兹樂庶不忘烱然垂丹青¶
辭家適燕薊遥遥逺行遊悵兹雲雨隔忽復寒暑遒人¶
生寓瀛海安用懐百憂伊余困泥滓有志仍丹丘臨淵¶
非釣國巢林殊鑿坏奔波兾廻舳駭路遄旋輈濠梁有¶
<pb:KR4e0192_WYG_001-15b>¶
逸矩箕潁多清流仙夫杳難覿妷女徒好修去矣從所¶
欲軒葢誠多尤¶
　　懐友詩¶
急景馳西汜悲風起寒陸眷言心所思緬邈林塘曲芙¶
蓉為君衣薜荔為君屋山巔思采苓雲中乃抱犢我欲¶
往從之道路阻且復宴坐恒屢遷寤言復在目衾裯詎¶
同御椒蘭徒盈握歲晚當歸來從君蓺松竹¶
　　送鄺中伯北上¶
<pb:KR4e0192_WYG_001-16a>¶
扶南有竒士雅志無與儔班荆翳環堵被褐臥林丘手¶
掇青琅玕引領睇神州美人馳目成逝將逺行遊閶闔¶
啓鴻運纓弁宣靈猷舍我蓬門衣披君紫綺裘挈壺有¶
餘智揮刃無全牛軒車豈云晚邪逕安足留居人易生¶
思客子常苦憂跂爾渉要路知余懐阻修¶
征車何皇皇念子如騑服嚴霜被中野大氣凄以肅我¶
守衡門雌子騁髙衢足望望登君門悠悠漸平陸獻賦¶
爭光輝夾轂相馳逐朝同樓護遊暮就主父宿時俗徇¶
<pb:KR4e0192_WYG_001-16b>¶
異同明月襲魚目去矣慎所投慰我忘薖軸¶
　　同丁戊山人遊白雲寺¶
流觀遍炎隩結賞自員嶠積陽熈層崖凝隂豁林杪雲¶
構何厜㕒乳竇自窈窕澒洞出谷雲淵渟瑩神沼稍疲¶
暫憩石選勝益躋表欄楯寄躨跜軒窻瞰深窅猛簴發¶
鴻音寳輪晃餘照龕以曇花覆堦將慧草繞詎謂刼灰¶
餘遂成夷原燎棟撓芝菌生瓦圻鼪鼯嘯金薤剥石幢¶
汞藥遺丹銚惠逺豈復招巫陽不可呌蕭晨命良儔蘭¶
<pb:KR4e0192_WYG_001-17a>¶
觴展竒眺感兹𤣥運徂念爾冲規劭闗河閡舟楫雲雨¶
乖言笑潜虯媚煙霄冥鴻避矰繳勉敦谷口盟無貽北¶
山誚¶
　　二忠祠¶
　　　二忠者副使陶公晟方伯陶公魯也父死節于¶
　　　浙子建功于廣有司以事聞今兩省並祠焉¶
矯矯忠烈公英謀本天惎不謂錦繡腸乃佇干將器奮¶
力當休明朱䳒始一試讞獄清單辭觸邪懾文吏陳臬¶
<pb:KR4e0192_WYG_001-17b>¶
正統初皇輿偶中潰宼阻括蒼陽江介潜魑魅帷幕已¶
拊髀詩書更謀帥公已深許國揮劔没長篲連營赫組¶
練中堅擁旂□受降已蟻附來蘇乃麏至詎意下齊功¶
更阻平吳志乘危出逺道孤軍䧟死地可惜温序亡竟¶
踵睢陽事委巷有啜泣壯士愈決眥精誠感天閽廟食¶
蘭湯涘巨榜纒蛟龍穹碑負贔屓哲嗣播清塵鴻私永¶
敷賁良史應特書終古垂幽懿¶
方伯本慶源嫓先樹勲烈騰驤在萬里早已見汗血剖¶
<pb:KR4e0192_WYG_001-18a>¶
符古岡州遇事輒勇決冠弁日岌峩珪璋遽昭晰授鉞¶
典名藩賜履徧海澨溟浸殱鯨鯢碉房掃槎枿舞干服¶
三苗囘面靖百粤玉麟錫紛綸銅柱表嶻&KR1110;石建葢恭¶
謹馮異功不説幽討從江門從容榜蘭枻憫溺吊厓山¶
蹈海憤始渫左轄應未酬台階遂中折殊勲載盟府芳¶
猷被邦耋念功今神堯崇祠再昭掲秋風汗馬趨夜月¶
臯禽唳金貂綴惠文千秋見臣節¶
　　巫山髙¶
<pb:KR4e0192_WYG_001-18b>¶
巫山髙不極逺望何芊芊靈林構鬱律神宇閟冲𤣥曳¶
雲翳白日興雨䝉層巔平瞻景夷館俯瞰雲夢田芳春¶
展遊豫弭節此山前精靈爾何感魂夢屢徂遷晨鷄奏¶
天色環珮聲鏘然空山曠延佇掩涕方來旋人神道終¶
異歡愛難久延荒滛古有戒兹樂誠已偏惟有髙唐賦¶
千載凌雲烟¶
　　擬庭前有竒樹¶
嘉樹媚朝陽枝葉正相當佳人御紈素攀條翫其芳眷¶
<pb:KR4e0192_WYG_001-19a>¶
彼從征人思心共飛揚昔期别三載今已歴九霜繁華¶
恱朝茂榮耀難久常願折三春榦一寄龍城傍不惜軒¶
車晚所畏道路長商聲感鶗鴂日暮愁紅粧¶
　　社中分詠要離¶
勾吳素趫悍頗聞俠烈風咄哉要離子乃為萬夫雄怯¶
弱衆所咍伍胥明其忠鋒刃讎所愛草芥捐微躬持茅¶
執幾殆入水術當窮奈何殞强敵天幸成此功求名固¶
已謬輕生誠鮮終乘舟媿范蠡首丘感梁鴻腐骨已蔓¶
<pb:KR4e0192_WYG_001-19b>¶
草英氣猶長虹惟有興亡迹千秋悲甬東¶
　　虞翻宅¶
城西有名刹云是仲翔園烟蘿日以翳堂隍無復存幽¶
林集異鳥曲沼羅芳蓀諌獵想竒節醉酒悼微愆懐瑜¶
爾何罪捐玦誠少恩才情豈不劭骨相故多屯瘴鄉有¶
逆旅江介滯遊魂抱獨縈遐感談經思偉言運銷名詎¶
滅身屈道彌尊惟有青蠅歎千秋傷隱淪¶
　　天全所為大司馬鐵橋黄公作¶
<pb:KR4e0192_WYG_001-20a>¶
西郭佳遨遊芳園萃森爽脩竹暎滄池潜虬動滉朗青¶
泛(軒/名)何蜿蜒降池肅間敞遊神無近營寓目發遐想彼¶
美賁丘園振纓遂遵養冥飛逺矰繳乘風適蒼莽若鳳¶
感先民為犧嘆哲匠嗒爾非喪吾超然得神王景行屬¶
曠筵疏材荷甄奬豈伊平原懽况逾竹林賞願附扶揺¶
翰從容撰几杖¶
　　粤洲玩梅亭得世字¶
翠嶼屯朝霞青蹊屏氛翳藻構鬱岩嵉青陽倐開霽萬¶
<pb:KR4e0192_WYG_001-20b>¶
物正芸芸見此孤根麗疎影帶欄楹寒花遶庭砌㸃素¶
煥星懸凝英爛珠綴入室擬幽蘭留人比叢桂搴芳慰¶
幽獨懐玉期貞勵遊目悟先幾忘言獲真諦一謝塵滓¶
遊逍遥人間世¶
　　玉虹澗得日字¶
碧溜疏遥岑瑶光瀉晴日束石乍縈廻銜厓轉泌瀄清¶
聲散竽籟靜聽調琴瑟分流雖究萬泝始乃歸一幽討¶
訊真源汲古懐脩繘習坎浩自盈到海功始畢¶
<pb:KR4e0192_WYG_001-21a>¶
　　贈陳詔州¶
韶石款南岳肄水滙東溟巖鎮俟良牧疲人紆聖情推¶
轂允明茂之子揚徳聲豹變蔚文采鳳儀叶咸英淵冲¶
恒若谷温裕式如璚淮陽本卧治華隂更傳經匪惟惇¶
化穆實以心源清三年報邦政萬里導遐征衡茅惠髙¶
葢疲苶媿逢迎雲螭不可弭鳬藻馳我誠所兾隆𢎞美¶
王道今休明¶
　　送丁戊山人遊羅浮¶
<pb:KR4e0192_WYG_001-21b>¶
逺遊豈不羡逼此區中情願得鴻鸞翮乘之以遐征詰¶
朝飾羽葢嬉遊至層城隂室啟耀真陽宮豁朱明俯盼¶
列川岳仰視燦日星朝搴瓊樹枝夕采瑶草榮外觀豈¶
足慕所貴能遺形紆爾瀇瀁懐馳我鳬藻誠臨風不得¶
並望美空屏營¶
瑶臺峙十仞丹霞蔽朝陽上有青琅玕下有孤鳳凰來¶
自君子國五色絢采章所啄非腥腐所營非稻梁我願¶
偕此鳥遡彼靈風翔一舉軼宕冥再舉周圜方崑丘羅¶
<pb:KR4e0192_WYG_001-22a>¶
碧樹青岑潄瑶漿路逺竟莫致苞羽空摧藏翻飛諒有¶
待何必内懐傷¶
　　雙節為内江蕭氏作¶
華萼何相輝蘭荃競為美婉孌當青陽賫懽侍君子翻¶
飛豈獨翔遊行必俱止成言逾金石伉義期桑梓良願¶
既我從銜恩自兹始¶
白璧無緇磷禔身自孤潔分形本同株殉生豈殊轍鉛¶
姿逐泪毁絲音隨絃歇逝水寜廻流芳蕤不重結長夜¶
<pb:KR4e0192_WYG_001-22b>¶
何漫漫一往成乖别¶
凄風起雲屋夕景下𤣥墀徘徊别鶴慕啁唽離鵾悲陵¶
苕奪幽色堦草舍碧滋芳年屢廻換單居幾何時感物¶
增悽惻羽觴難復持¶
境樂心逾悲年殊志還戚惸惸撫嬰孺依依感疇昔紅¶
芳成皓首㳅光信馳隙忘憂豈蘐草可巻誠匪席不見¶
青陵臺上有雙棲翮¶
芳草詎云蝕髙誼良有終懐清表秦里石窌當齊封感¶
<pb:KR4e0192_WYG_001-23a>¶
念臯魚子精誠廻昊穹圖形晝褘翟負榜纒蛟龍從此¶
岷峨下千秋傳衛恭¶
　　題仲弟惟和雲野山房¶
白雲何燦蒨飛度玉山岑散漫南窻下徘徊嘉樹林凝¶
霏入素几委潤夾幽襟翹首帝鄉逺攬結興長吟釋耒¶
起南畆膚寸待成霖巻舒在適性去來爾何心扶揺方¶
整駕總轡瑶池隂¶
　　天寜寺(僧道衍故居/)¶
<pb:KR4e0192_WYG_001-23b>¶
穹標千朱鳥嵓鎮峙黄甸迢逓屢刼餘曠望千里見威¶
神翊棟宇丹梯凌棧齴隋荒戒不逺秦餘迹可踐宇内¶
騁良圖異人側延盼混迹漁樵流中備帷幙選叱咤興¶
風雲指麾定京縣豈徒人謀勝寔以覺力顯曩基有增¶
飾故池仍重穿金骨永不焚智燈夜猶炫弓劔歸鼎湖¶
丹書閟淨院古瓦蒼鼠竄寒林夕鳥囀𤣥運有興衰浮¶
生信露電迷川藉津航塵海孰漂轉窮途創竒觀臨風¶
淚如霰¶
<pb:KR4e0192_WYG_001-24a>¶
　　白雲觀¶
翠壁苔蘚剥雕楹風雨傾不見赤虯返空聞白雲名環¶
中龍虎伏鼎内鉛汞爭石函委真蜕絳氣干天庭松杉¶
緬延佇鸞鷖導遐征古甃汲寒冽隂廊畫仙靈羽流萃¶
雜沓鬼火流青熒腥膻漫玉椀瓦礫飄金莖雲螭杳難¶
駕霞蹤愴余情修途逼暮景改轍思長生稽首受𤣥籥¶
一為開瑶扄未敢望鄞鄂庶能守申庚諦聽獲憂憫恍¶
惚聆簫笙出門悲風起曠若失蓬瀛何時復來遊相隨¶
<pb:KR4e0192_WYG_001-24b>¶
朝玉京¶
　¶
　¶
　¶
　¶
　¶
　¶
　瑶石山人稿卷一¶
