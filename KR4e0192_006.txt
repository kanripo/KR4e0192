# -*- mode: mandoku-view; -*-
#+TITLE: 瑤石山人稿
#+DATE: 2015-08-25 00:24:59.229754
#+PROPERTY: ID KR4e0192
#+PROPERTY: BASEEDITION WYG    
#+PROPERTY: JUAN 卷六
<pb:KR4e0192_WYG_006-1a>¶
欽定四庫全書¶
　瑶石山人稿巻六¶
　　　　　　　　　　　　明　黎民表　撰¶
　五言律詩¶
　　答呉明卿見寄¶
兵起黄河日余歸嶺嶠時風波一失勢歧路轉相悲白¶
鹿成長往青雲恐後期羅浮故無恙來把桂松枝¶
　　同歐楨伯梁思伯逰西樵山夜宿浦口¶
<pb:KR4e0192_WYG_006-1b>¶
近戍津亭暗遥村獵火孤秋風吹日夜客思滿江湖夢¶
怯魚龍起愁聽雁鶩呼蒼茫問前路吾已愧長途¶
　　鐵泉庵¶
鐵壁臨千仭乗危更一探瀑前安茗竈松杪出花龕鶴¶
憶窺殘帙猨經伴夜談誰能開文室招隠南山南¶
　　翠巖在碧雲村外¶
青山開斷㟁千尺下嶔崟風起碧雲亂虹流白日隂藤¶
蘿争裊綴魚雁悅高深縱有桃花發應無俗駕尋¶
<pb:KR4e0192_WYG_006-2a>¶
　　下山復題雲谷書院壁¶
何年招隠地綺構出林端石磴蒼烟濕雲門白雪寒地¶
因霞外僻天到谷中寛有約重擕手髙臨百八盤¶
　　同呉而待張中卿兄弟過崇勝寺¶
一徑逺塵囂孤峰坐閴寥霜林依斷岸江浦入寒潮草¶
自香臺積花隨寳勝飄禪心無起滅持鉢過清朝¶
　　寄劉安元¶
戎馬闗心日誰能問隠居想過天竺寺還著茂陵書鴻¶
<pb:KR4e0192_WYG_006-2b>¶
雁經年至風塵兩鬢餘梅花難逺寄吟望獨愁予¶
　　逰羅氏園池¶
芳園窮落日山水有餘懽早嵗知懐橘清秋共握蘭風¶
烟向浦盡花木隔池看為戀幽巖桂塵冠且未彈¶
　　同楨伯泛芙蓉溪¶
錦水經寒淺扁舟任興行幽花兩岸紫殘照一湖明游¶
女行歌艷漁翁對影清芳洲多杜若搴望若為情¶
　　梁少傳館詠拒霜花¶
<pb:KR4e0192_WYG_006-3a>¶
簇簇繁霜朶深秋開正齊纖濃隨落日結束對幽棲客¶
屢停盃坐詩頻摘葉題試看臨水處何似若耶溪¶
　　少傳期集琪林徐道士館得青字¶
采藥何時返乗風此暫停入門桐樹長到院薤叢青碧¶
海藏城市瑶壇見日星過逢元勝侣能為寫黄庭¶
　　心逺亭聴陳公載彈琴¶
阮公操緑綺梧竹對高閒白雪流深壑夕陽明逺山幽¶
襟散物外餘響出林間興到悠然處披襟未擬還¶
<pb:KR4e0192_WYG_006-3b>¶
　　送谷子遷還姑蘇¶
萬里尋師去滄波肯暫留嶺雲經古寺江路入新秋瑶¶
草應堪拾丹砂不易求歸逢明處士沽酒話羅浮¶
　　泛石門溪¶
往來皆任興屢進石門溪雨氣籠山淺江雲過鳥低稻¶
田多汲竹松火更蒸藜雖共漁翁宿桃花路却迷¶
　　劉僊壇(羅浮雜詠/)¶
坐出千林杪壇荒累刼餘烟霞歸内景天地入蘧廬白¶
<pb:KR4e0192_WYG_006-4a>¶
石留禽戲蒼筠篆鳥書無能探蕋笈歸路獨踟蹰¶
　　朱子菴¶
靈飛超浩刼珍館寄幽尋水引山門逺雲藏磵户深青¶
精堪度世白日此修心洞口風雷起鸞笙下翠岑¶
　　黄子書堂¶
白業留孤墅青山蔽數椽鳥曽迎木客花更挹蒲仙瓢¶
掛縣蘿壁茶烹滌硯泉猶疑散髮處長誦紫苔篇¶
　　彩雲軒¶
<pb:KR4e0192_WYG_006-4b>¶
(闕/)¶
<pb:KR4e0192_WYG_006-5a>¶
　¶
　¶
　¶
　¶
　¶
　　　　　　　　　　　　　　　翠向人開¶
　　暮春張考功助甫邀逰韋氏園時梁舍人思伯偕¶
　　　至¶
<pb:KR4e0192_WYG_006-5b>¶
逺眺山河盡孤吟水竹偏髙雲攙樹密野日避花鮮徑¶
石欹相帶巖房曲對懸貪竒收客淚留醉夕陽邊¶
勝事傳韋曲幽尋我輩能臨風觴酌緩落日興情増畫¶
壁逢僧問丹梯引蔓登故侯應不賤𤓰地有東陵¶
大野臨燕趙躋攀意自豪雲沙千堞暗松柏五陵高西¶
日愁相對南音醉懶操菟裘無處所彌覺此生勞¶
脫帽當松頂移舟傍竹隂豈知青瑣客還有緑蘿心思¶
苦詩篇警情忘酒盞深寥寥山吏部千載此知音¶
<pb:KR4e0192_WYG_006-6a>¶
林壑晩逾勝風塵逺暫忘物情嫌骯髒吾意在耕桑敗¶
葉蟲行篆濃花密占房浮生堪濁酒窮逺任蒼蒼¶
列岫當空倚三峰近席攅碧滋苔蘚色隂益石池寒日¶
費壺中藥天遺象外觀却疑幽絶處堪掛野人冠¶
海柏南方得名花上苑移露添垂徑實風亞出牆枝采¶
摘情都盡飛騰意轉遲芳菲應可惜停騎待成詩¶
布地千金積邀懽一徑開花光揺解佩荷氣送行杯水¶
蹙昆池動雲移碣石來飄零猶壯觀肯作雍門哀¶
<pb:KR4e0192_WYG_006-6b>¶
芳園争倚並幽事此中多時序花飛甚身名老去何天¶
遥金馬署星動白鷗波我去尋黄綺相思在薜蘿¶
　　過姚上舍伯子草𤣥亭¶
憐君花樹下復有草𤣥亭山色牆頭出宫雲雨後青聽¶
鶯移逺杖相鶴檢仙經誰測風塵裏沈冥有客星¶
　　官舍雜詠¶
多病年方覺清齋日頗長槐隂閒閉閤竹榻静焚香宿¶
鳥争移樹疎花不過牆幸無塵牘擾幽事足徜徉¶
<pb:KR4e0192_WYG_006-7a>¶
懐紱初為吏修心未到僧流年穿木榻長夜伴燈檠懶¶
出從題鳯慵書誤畫蠅款門逢酒伴勝飲玉壺氷¶
蘭省雖清祕蓬扉自泬㵳編籬多緑槿間樹出紅椒客¶
至常班草觴餘自掛瓢茹芝聊復得空費鶴書招¶
不堪驅世事祇足稱閒居叩齒清朝過科頭累月餘牆¶
隈常置筆帳内苦無書雖羡侏儒飽終年免負鋤¶
知有看花約春朝更不眠蓋多從雨借屐自上山穿得¶
俸寜供醉謀生亦任天校量終嵗裏常在習池邊¶
<pb:KR4e0192_WYG_006-7b>¶
官箴渾不解俠氣頓能銷素髮嗟垂領紅塵屢折腰世¶
情飛絮過鄉思斷蓬飄為甚抽簮未山中少藥苗¶
灌園常不仕沿牒偶為官夜宿芸香閣朝看苜蓿盤草¶
𤣥能尚白鍊骨未成丹終擬藏名去牆東老鶡冠¶
潦倒時堪棄清狂自懶醫生涯千日酒嵗課五言詩倚¶
樹常趺坐逢人或解頤汗青吾豈敢賴有子雲知¶
雖然稱校理筆研久生塵白虎多同異金門自隠淪桂¶
薪從度日榆荚又殘春斟酌浮生理須尋漉酒人¶
<pb:KR4e0192_WYG_006-8a>¶
髙枕從吾拙卑棲樂性全豈無洴澼計不受綈袍憐野¶
客猶分俸當壚更覔錢管絃何處樂夜夜似西天¶
紅葉侵階出青楓夾陛飛春風開紫閣月朔擁朱衣端¶
拱封書少清關接士稀驚心垂象下江海客星微¶
故山多勝絶歸夢不須占竹長成髙格松青墜古髯種¶
園芝自給煮石火頻添何日抛簮紱迎暄在短簷¶
　　同吴明卿遊大覺菴¶
風塵不入寺花木自為林赤日清涼地青山吏隠心古¶
<pb:KR4e0192_WYG_006-8b>¶
藤垂屋角獨鶴占松隂車馬長安客誰能向此尋¶
　　張肖甫宅餞别高右丞伯宗得杯字¶
長安殘雪後復共故人杯揮手闗山逺離心歳月催樓¶
船過澧浦羽獵上京臺應念遊梁客金莖首重迴¶
　　張肖甫洪從周過款山房¶
天涯殊物候猶未換春衣花事看將半故人逢漸稀過¶
雲傳旅雁乗月啓山扉幸有尊中酒能忘賦式微¶
　　同肖甫夜宿龍華寺¶
<pb:KR4e0192_WYG_006-9a>¶
曲水通龍沼荒塍次鹿園風塵湖外斷雲氣島中騫静¶
院鳥雙下寒檠客對言誰知朝市裏叢桂得扳翻¶
相期禪客話髙枕白雲層月色千江水山門七祖燈鐘¶
聲散落葉壁影挂寒藤欲續良宵興塵勞恐未能¶
　　郭山人次甫從東海来將遊北海留止軒中因贈¶
雙屐帶莓苔新從日觀來山川遊子夢風雪故人杯龍¶
性應難馭鸞情不易媒莫言成獨往髙浪駕蓬萊¶
采藥三年别乗風萬里遊可憐叢桂約又過菊花秋大¶
<pb:KR4e0192_WYG_006-9b>¶
夢君先覺多岐古所尤魯連空蹈海何似駕蒼虬¶
　　陳侍御道襄招朱陳二使君同集¶
雙鳬猶暫駐驄馬復同遊入夜城隂静將春雪意收月¶
曽千里共興作兩宵留何處吟莊舄凄風起鳯樓¶
　　溪南别業為萬考功言卿賦¶
自有山林性能將物我齊剪茅成野徑披荔待幽棲輞¶
口茱茰沜芳洲杜若溪何當接衡宇琴酒日相擕¶
日暮鳴橈去溪流幾許深自隨明月往應少世人尋水¶
<pb:KR4e0192_WYG_006-10a>¶
石含幽意魚鳬識賞心漆園元寄傲何事掛朝簮¶
憑眺因髙盡虚明與水宜緑蘿垂雨幄叢篠罥風絲島¶
嶼通桃徑壺觴到習池因知竹林下不減上皇時¶
昔年雲卧處尚有讀書臺墨沼鵞羣浴蒼苔鳥跡開洞¶
門扃館宇磵户出風雷誰識東山意曽招隠士來¶
　　姚元白以玉華石見遺兼枉髙篇奉答一首¶
幔亭一片雪迢逓削孤峯雲壑有千態丹梯知幾重瑶¶
華君輟贈金簡我遭逢好駐壺中景他年煉玉容¶
<pb:KR4e0192_WYG_006-10b>¶
　　同思伯擕酒訪文夀承辭以事弗果文有詩見貽¶
　　　和答一首¶
長安纔日下猶阻使人来便欲籠鵞去空成騎馬迴尋¶
盟須夜雪留興待春杯莫謂青氊冷東風有落梅¶
　　和徐子與答郭次甫折梅相贈之作¶
何處来芳訊春風把一枝薄雲千澗暝深雪獨行時䇿¶
杖香隨至開尊影倒窺羅浮虚月色此地有佳期¶
　　同子與過善果寺訪吴約卿時濮陽二蘇在席得¶
<pb:KR4e0192_WYG_006-11a>¶
　　　臺字¶
稱心遊野寺擕賞上春臺日色催停騎花枝笑舉杯吏¶
閒方外得山好雪中来暫過雖乗興翻成倒載迴¶
　　雪中同約卿過子與¶
出闗愁日暮踏雪喜新晴酒挹青驄客詩傳白雪聲徑¶
花霑濕重簷溜滴階平此日衝寒興還因下榻名¶
　　十三夜過蘇子川兄弟¶
殘雪留寒在空庭占月多玉珂停上客紅袖拂清歌劈¶
<pb:KR4e0192_WYG_006-11b>¶
杏調香酪分杯試海螺謝家兄弟好隣並忝羊何¶
　　憶歸¶
久客念將歸重嗟筋力違蘼蕪長送客荷芰未裁衣白¶
首貧交少青山舊業微傷心同海燕懶向畫梁飛¶
　　曉經西苑¶
玉樹曉青蒼瓊花接混茫迴風吹雨氣曲磴落雲光薜¶
茘揺珠網芙蓉暗石房魚龍無秘戲雙鷁鎖朦廊¶
　　送江山人遊岱岳¶
<pb:KR4e0192_WYG_006-12a>¶
暫拂緇塵去將扳岳頂行布裘經雪綻藜杖入山輕竒¶
字捫蘿識新詩望日成路人驚骨異疑是羡門生¶
　　過范子宣得山字¶
解鞍尋竹下逸客况同攀一榻成雲卧雙輪對雪山籠¶
鵞方㸃翰貰酒且開闗城市逃名得扁舟未羡閒¶
　　送董孟材¶
燕臺收暮雨楊栁變繁隂以我思鄉淚知君久客心雲¶
門攀岳近汶水到家深羽獵看成賦髙標在桂林¶
<pb:KR4e0192_WYG_006-12b>¶
　　同尹王二僚長夜直禁中¶
偶同金馬客儤直鳯凰城景氣浮瓊島春星麗玉衡繚¶
垣疎樹色曲水細流聲獨夜難成寐齋心捧大明¶
　　同楊邦彦徐子與過汝和雪舫集¶
芳菲不可度幽意與誰論夜雪留孤舫春花入酒尊風¶
塵容倦客湖海共清言興罷各分手青山落薊門¶
　　韋園别子與得談字¶
賔御促征驂離觴且共銜春風吹杜若野日上松杉郡¶
<pb:KR4e0192_WYG_006-13a>¶
外嵩髙色尊前史漢談竹林吾黨在何必羡江南¶
　　張𤣥超諸子集借樹軒得春字¶
門多車馬塵行徑且逡巡滄海風期在長安冠蓋新燕¶
來茅屋雨花暗玉河春莫厭尊中酒青山别故人¶
　　蘇子川宅觀芍藥得枝字¶
為掩羣芳色開花獨後時青扶承露蕋紅妥出䦨枝綽¶
約東隣子風流鄭國詩合懽還有恨名字是將離¶
　　送盛少府烈忠還長興¶
<pb:KR4e0192_WYG_006-13b>¶
金門逢傲吏知住五湖潯洞壑蒼山逺雲門下箬深釣¶
舟移栁浪茶具在花隂倘遂抽簪興雙鳬共入林¶
　　次甫將遊北岳有期復過軒中同作¶
將還滄海上復共草堂眠藥籠金鵞蕊藜燈白雪篇浮¶
沈官自拙骯髒爾相憐三徑容歸去何須問俸錢¶
　　送梁思伯使雲間兼歸嶺南¶
尊酒促鳴珂雲間擁傳過王程千里逺秋色五湖多拜¶
手辭金闕淹情寄緑蘿鄉心將去雁隨爾渡闗河¶
<pb:KR4e0192_WYG_006-14a>¶
　　李伯承張𤣥超月下過軒中¶
竹簟因風敞蘿衣過雨披故人來此夜詞客况同時墜¶
葉驚風早歸禽選樹遲煩襟何用滌𤣥論自相宜¶
　　省中即事¶
蹉跎成白髮不敢歎為郎飽食知才忝高眠苦日長渇¶
思金井凍坐戀玉墀香不記頻來往藤花又過墻¶
　　送陳子野之崇仁¶
榮君非薄宦所貴在經竒山續匡君傳亭尋孺子碑行¶
<pb:KR4e0192_WYG_006-14b>¶
藏多任性詞賦不逢時㑹看雙龍氣沖騰向赤墀¶
　　送梁彦國之灤州¶
擊筑悲難盡揮杯路向分山藏到海郡樹引入關雲才¶
大人稱屈時明主好文白麟竒木對前席待終軍¶
　　送李仲連任趙藩審理¶
桐葉隨王命丹書遣侍臣出闗迎紫氣飛蓋起黄塵樹¶
擁叢臺月花餘鄴水春從來豪俠地授簡尚詞人¶
　　招姜主客宗孝王杜二舍人王項二文學吴沈劉¶
<pb:KR4e0192_WYG_006-15a>¶
　　　居四山人集借樹軒¶
蓬徑留嘉賞風塵得友生白雲窺夜酒明月照鄉情葉¶
應孤砧響星浮萬堞平嵗華空荏苒莫厭管絃聲¶
帝鄉星漸改燕谷暖還遥心事邀懽盡年華賴酒銷花¶
枝隨起舞月色破孤寥聚散浮生易難忘是此宵¶
　　同王儀甫過水塘菴¶
入寺已昏黄紗燈照上方寒冰膠積水清梵響空廊頌¶
酒襟期洽懐山夢寐長不辭風雪夜擕手共雲房¶
<pb:KR4e0192_WYG_006-15b>¶
　　得張廣平助甫書¶
經年傳尺素入手淚縱横白髮生鄉國秋風到郡城著¶
書千古事作吏衆人名謫去方年少懐沙莫愴情¶
　　雨(時計吏後作/)¶
短日仍多雨輕飛似暗塵病逢寒食夜書寄故鄉人節¶
物頻年異衣冠後㑹新聖朝容拙宦又過五陵春¶
　　聞徐子與解汝寜太守¶
一麾猶未達多病遽隳官豈為才名誤終傷世路難河¶
<pb:KR4e0192_WYG_006-16a>¶
濆歸客騎苕水濯塵冠猿鶴應相語空山得嵗寒¶
　　上巳雨夜王儀甫吴約卿杜從殷見過時王將外¶
　　　補¶
汎羽逢今夕春隂未有花鄉心隨去雁城柝亂棲鴉聚¶
散京華夢飄零漢使槎朋知青瑣滿前席莫言賒¶
　　李伯承將之謫所同呉約卿歐楨伯擕酒過訊¶
星斗正闌干春風夜復寒歸心牽濮水别酒共長安流¶
落詩名在驅馳吏道難莫言捐玦易曽著鵕䴊冠¶
<pb:KR4e0192_WYG_006-16b>¶
　　送王正意之任懐慶¶
不薄王門吏知君屬數竒圖書觀洛日車騎入梁時沙¶
覆經秋草風髙積雪枝河隄回首處碣石暮雲垂¶
　　約卿授館楨伯擕酒過訊¶
風塵疲上謁幽興屢難忘斂屐穿深竹移尊過草堂流¶
塵經雨浄微月逗雲光誰下南州榻相憐有異鄉¶
　　過劉刑曹仲恭出先世所藏名賢翰札相示¶
華省歸常晩明燈坐不遲雨凉新草徑風静落花枝物¶
<pb:KR4e0192_WYG_006-17a>¶
論中朝在文章故老貽西園叨勝引清夜可無詩¶
　　佛日過顧汝和觀栁公權書蘭亭禊帖同許元復¶
　　　文夀承姚元白集¶
欲尋修禊事屢問辟疆園車馬塵方静鶯花日稍暄饌¶
蒲供早食班草對清尊莫謂過逢易三生此共論¶
　　楨伯以西山紀逰諸篇見示因書其後¶
聞追金馬客振錫萬峰隂西嶺元天竺東来是佛心梯¶
樓還見日絶壑更捫參歸詫風塵士探珠自寳林¶
<pb:KR4e0192_WYG_006-17b>¶
　　遷居¶
沈冥無所適燕市又移居廡下從棲泊蓬門倦掃除炎¶
風時展簟涼月乍窺書猶說金張第登龍日不虚¶
　　得家報云嶺外焦旱殊甚深有漁樵之憂賦此¶
近得家園信羇人易愴情四郊多壘戰三月廢農耕婚¶
嫁謀多拙漁樵計未成誰憐炊桂者猶自滯秦京¶
　　同許長史殿卿姚鴻臚元白歐文學楨伯逰鄭氏¶
　　　園池¶
<pb:KR4e0192_WYG_006-18a>¶
何處移觴得欣逢出郭晴林光披霧逺樹色入池清喜¶
客禽争聒穿花日逓明雖然萍水地擕手一交情¶
逼仄緇塵裏兹遊屬興竒梯雲花落樹伏檻水平池暝¶
色催歌起涼風返棹遲分攜還此日須憶桂叢枝¶
　　姚元白將還金陵同顧汝和兄弟歐楨伯過訪¶
伏熱應難避幽尋重有期蓬門經雨静旅館見花遲世¶
路歸能早才名宦獨卑飄零五湖約杯酒又何時¶
　　約卿自邯鄲回同楨伯過訊留酌出示張助甫所¶
<pb:KR4e0192_WYG_006-18b>¶
　　　寄書¶
三徑促行杯單車逺道回涼風披菡萏深夜坐莓苔洛¶
水雙魚至晴天一雁来碧雲何處所乗月故徘徊¶
　　約卿自北岳回以廟碑見貽¶
絳節凌虚上行吟已日邊樹窮沙磧外石墮寺門前雲¶
氣扶雙舄泠風下列仙相逢嵇叔夜猶枉紫苔篇¶
　　獨坐¶
觸熱還騎馬乗閒即掩扉鄉愁來伏枕雨氣入秋衣薄¶
<pb:KR4e0192_WYG_006-19a>¶
禄勝漁獵貧家望蕨薇簡書聞遣將為解掲陽圍¶
　　七夕約卿擕酒邀過楨伯館¶
北斗拂䦨干涼風下露寒新妝初學鳯彩女正乗鸞别¶
恨良宵促來期隔嵗難誰憐金屋裏猶倚桂華看¶
　　雨夜姚元白歐楨伯擕酒過訪¶
杯酒銷餘日茆齋坐夜清疎砧風外急孤燭雨中明鄉¶
國傷多事浮沈笑此生問竒吾轉愧難得是交情¶
　　楨伯館同詠秋雨得青字¶
<pb:KR4e0192_WYG_006-19b>¶
蕭颯含悲思那堪倦客聴風烟驅慘淡木葉應飄零逺¶
樹先浮白重巒驟失青停雲無濁酒誰為遣沈冥¶
　　助甫夢與余泣别見寄¶
謫宦人情異新秋景物悲别離如昨日少壯豈前時易¶
水風猶慘闗山月屢虧故園嵩洛畔攜手莫教違¶
　　伯常擕酒過訪僦居¶
載酒蓬扉下烽塵正此時將軍勤破敵野客廢談詩久¶
坐叢花爛狂歌白㲲欹邊塵猶未静吾敢道歸期¶
<pb:KR4e0192_WYG_006-20a>¶
　　奉命至西山墳園¶
回首長楊苑風霜始覺秋青山低巻幔寒日淡披裘楊¶
栁兼村落菰蒲有釣舟佩魚雖漢使還得采真遊¶
宿草經春長新阡近郭多彩銷團扇粉香盡舞衣羅陌¶
上花如綺雲間月似蛾繁華今不見遺恨雍門歌¶
　　陳侍御道襄宅離夜遇雪得零字¶
把袂風塵日燕歌且共聽客心寒易愴離夜酒長醒蕉¶
茘經持節江湖感聚萍黄金交誼少垂白任飄零¶
<pb:KR4e0192_WYG_006-20b>¶
　　陳憲使少巖之西越附寄舍弟書¶
偶逢銅柱使一寄嶺南音鄉思楚雲碧江帆灕水深名¶
途誰薦士歧路我沾襟不似西飛雁隨君到桂林¶
　　歐楨伯館夜别梁彦國還盧龍¶
東閣多竒士諸侯有辟書豈知殘嵗别仍卧茂陵居絶¶
塞燒荒後孤城雨雪餘飄零今夜酒難與故人疎¶
　　閲軍池河度清流闗¶
赤符曽破敵紫氣復臨闗千古興亡地中原指顧間浮¶
<pb:KR4e0192_WYG_006-21a>¶
雲隨馬䇿落日照刀環逺愧輕裘者銘功上峴山¶
　　同盛仲交宿黄崖嶺¶
荒村無雨葢枕藉向田廬汲水初蒸黍燃肪可照書山¶
雲遮户密松韻過忩虛寄謝牛衣客勞勞且駐車¶
　　閩警¶
干戈愁越駱閩海更堪憐篁竹頻依險鯨鯢共戴天未¶
收熊耳甲莫費水衡錢痛哭謀臣疏珠厓肯棄捐¶
　　得仲弟西越書云有挂冠之興予亦請告期暮春¶
<pb:KR4e0192_WYG_006-21b>¶
　　　可聚故園賦此訂約¶
北闕無媒者南音只自操向人肝膽露為吏愛憎勞藥¶
餌丹砂少山林白霧髙故園茆屋在相見接春醪¶
銅符如可解皂㡌肯歸遲迂拙人皆笑功名我自疑花¶
應團北户鳥亦戀南枝何必山隂守將歸發誓辭¶
　　聞吴明卿上計以禁例不得相晤賦此寄懐¶
流落閩中使生涯近始聞淚收江北雨身老越南軍積¶
思生春草新愁隔暮雲倘擕延水劍猶可報明君¶
<pb:KR4e0192_WYG_006-22a>¶
　　墜馬卧疾遣悶¶
寒氷方内手蹇劣亦長驅豈意千金堰翻成九折途過¶
門勞客問䇿杖待人扶試探囊中俸東隣酒肯沽¶
　　明卿自閩至晤於吴約卿官舍¶
一自遊梁後相逢又郭門酒因多病廢詩許故人論霜¶
雪驅單騎星河望九閽莫談江海事羇客恐銷魂¶
　　曽子玉比部召飲同楨伯集¶
嵗晏驅羸馬過逢亦少期偶從官閣裏共和法曹詩掃¶
<pb:KR4e0192_WYG_006-22b>¶
葉當風牖銜杯摘露枝琳琅欣觸目留醉願歸遲¶
　　姚元白自金陵至遇於慈仁寺方丈¶
共憐千里約還向五陵逢行徑尋黄葉棲禪問雪峰詩¶
篇新滿紙旅思夜聞鐘君看雙班髩知余萬事慵¶
　　同蘇子川歐楨伯訪吴化卿姚元白於慈仁寺¶
二仕逃禪處人誰訪薜蘿穿林驚雪重梯閣見山多候¶
騎花間並棲禽竹下過雲房未寥寂紅燭對清歌¶
　　送姚元白考績還金陵¶
<pb:KR4e0192_WYG_006-23a>¶
賜舄旋南省歸軒背北風故人青瑣隔江月白門空酒¶
熟逢殘臘花開覓舊叢因君憶鱸膾擕手問江東¶
　　曽子澄過訪招楨伯同集時子澄將之塞上¶
論交千里日不獨旅情親夜燭長安酒征衣北地塵榮¶
途吾白首風景是殘春欲贈無竒䇿西秦别有人¶
亦知分手易杯酒問前期怨别難成賦從軍更有詩孤¶
鶯將薄曙殘露尚明枝回首天山夜聞笳憶此時¶
　　孔子河逢劉徳卿¶
<pb:KR4e0192_WYG_006-23b>¶
髙士藏真處門迎孔子河青山經楚暮涼雨到江多白¶
髮生行路清樽對放歌迴車千古意今日共蹉跎¶
　　秋夜山亭答潘少承¶
别離欣把袂披冩共登樓木葉千山雨蟲聲四壁秋酒¶
縁多病止榻為故人留已似嵇康懶那堪復逺遊¶
　　蘭薰香¶
　　　嶺南有嘉卉曰樹蘭者枝葉扶疎髙可尋文春¶
　　　秋始作花如穂氣甚清馥類今時所謂蕙者以¶
<pb:KR4e0192_WYG_006-24a>¶
　　　諸香雜薰之逾時則蘭氣盡入香中矣余之金¶
　　　陵姻友有遺此者偶盛仲交諸子過余出爇之¶
　　　咸詫以為竒也因述其狀併系以詩用仲交韻¶
嶺外多竒樹扶疎異澤蘭空山徒自媚中土不曽看色¶
奪青綾被香宜紫籜冠擕来經萬里猶結故人懽¶
　¶
　¶
　¶
<pb:KR4e0192_WYG_006-24b>¶
　¶
　¶
　¶
　¶
　¶
　¶
　¶
　瑶石山人稿巻六¶
