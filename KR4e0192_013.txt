# -*- mode: mandoku-view; -*-
#+TITLE: 瑤石山人稿
#+DATE: 2015-08-25 00:24:59.355819
#+PROPERTY: ID KR4e0192
#+PROPERTY: BASEEDITION WYG    
#+PROPERTY: JUAN 卷十三
<pb:KR4e0192_WYG_013-1a>¶
欽定四庫全書¶
　瑶石山人稿巻十三¶
　　　　　　　　　　　　明　黎民表　撰¶
　七言律詩¶
　　渡江别邵長孺李季常¶
越客歸心望海雲銜杯猶自戀餘曛交情落寞從今始¶
歧路風烟向此分雙棹正迷桃葉渡高城猶駐水犀軍¶
懷人後夜江天逺多少新詞竹下聞¶
<pb:KR4e0192_WYG_013-1b>¶
　　朱子深招同朱貞吉遊爽臺¶
踈才曾忝侍長楊敢謂交游盡老蒼千里思君來竹徑¶
幾回明月夢西堂風前桂棹閒相並雨後青松濕不妨¶
却歎陳琳今卧病誰能題札寄清漳¶
　　朱宗良吉甫巍甫佳甫方士功趙修甫彭穉修招¶
　　　飲¶
梧竹成隂送晩凉可憐星聚在江鄉倦遊客己辭梁苑¶
大雅名今起豫章歸棹琴樽堪作伴還家松菊未全荒¶
<pb:KR4e0192_WYG_013-2a>¶
懷人千里看明月偏照龍沙水一方¶
　　謝廷尉招同方員外趙刺史集¶
燕臺幾度逐青驄留滯那知在漢宫凉雨一尊開白社¶
暮雲千里望丹楓卜鄰我已慙王翰髙卧人今憶謝公¶
長袖燈前頻起舞不堪歧路復西東¶
　　寄楊開府(二首/)¶
借箸中原羡俊名牙旗遥鎭豫章城丹梯有路天庭近¶
戰艦無波左蠡清盡日櫜弓休甲士至今縣榻待諸生¶
<pb:KR4e0192_WYG_013-2b>¶
謝公縱是諳戎略猶倩淮淝草木兵¶
栢府稜稜畫㦸寒照人風采惠文冠斗牛下挾雙龍氣¶
湖海還將一柱看略地昔曾收徼外佩符先已靖諸蠻¶
掃門何處頭俱白矯首凌烟媿短翰¶
　　宿冲虚觀¶
陟磴攀蘿路幾尋飛雲影落萬峰隂仙壇蕪没銅龍出¶
帝厯悠長玉簡深醉後石函忘㸃檢年餘星髮任相侵¶
攲厓許卜朱明洞白鳥時來倘寄音¶
<pb:KR4e0192_WYG_013-3a>¶
　　尋葛洪東山菴故址¶
勾漏西遊心不愜栖真雲搆在層巒梅花夢裏禽聲聒¶
符竹隂中鳥篆殘仙吏時來玉局觀野樵留得紫金丹¶
霓衣一去稀行跡始信人間脱屣難¶
　　天華精舎小集贈龎太守¶
青天雙瀑下階除十載漁樵此卜居桃谷風烟迷日月¶
林光庭館是秦餘參苓旋摘新開醖猿鳥頻窺舊讀書¶
清世抽身誰得似軒轅猶自待公車¶
<pb:KR4e0192_WYG_013-3b>¶
　　過黄幼章欣賞亭看梅花¶
水竹清隂滿四鄰誰家池館似平津踈林冠絶穠華景¶
小閣糚成澹泊春不用瑶臺攜佚女祗將姑射擬幽人¶
金尊彩筆追隨地亦自風流繼後塵¶
　　梅花堂陳山人過訪¶
城裏青山舊卜鄰問奇時復過幽人庭無嘉樹堪留客¶
園有梅花不當貧水石坐來忘嵗月烟霞行處著衣巾¶
習池敢謂風流在亦自蕭閒逺世塵¶
<pb:KR4e0192_WYG_013-4a>¶
　　送惟節弟應貢北上¶
挾䇿那知烟水勞紛紛白雪上征袍吾家自有駒千里¶
名世誰看鳯一毛别後𤣥談踈竹徑夢回寒色在蓬蒿¶
長風滿送飛帆去直指燕臺漢日髙¶
　　除夕前攜兒玖姪璐璘瑱等閒步自玉山遂登觀¶
　　　音閣¶
十載抽身返卧園青溪林木故應存淮淝已息飛書警¶
漲海猶聞戰艦諠寂歴人烟連浦樹蕭踈風雪静柴門¶
<pb:KR4e0192_WYG_013-4b>¶
椒花秫酒供殘嵗白首毋忘報漢恩¶
　　贑石同陳南䧺羅平樂舟中小飲前夕同二君赴¶
　　　戴贑州招遊鬱孤臺¶
朔風吹浪勢仍迴舟楫初經灔澦堆譙火逺明花石戍¶
柁樓纔轉鬱孤臺江城喜值雙龍合候吏仍驅五馬來¶
寒色不須催日暮深杯還待月華開¶
　　將至南浦先寄楊姚安懋功¶
漢庭儒雅似中郎六詔山川擲郡章未論主恩憐薏苡¶
<pb:KR4e0192_WYG_013-5a>¶
秪縁詞客妒長楊兩湖日月開池籞九疊雲霞入草堂¶
十載憶趨丞相府猶將衰鬢對柴桑¶
　　大中丞潘公召飲於行臺别院¶
散吏從容具緑尊南州風誼至今存韜鈐正待登樓賦¶
水竹仍開樂志園白簡曾經飛漲海𤣥圭初錫自天門¶
長安十載追趨地垂老難忘國士恩¶
　　𤣥隠亭為方司寇士功賦¶
衡門返鎖動經旬誰識西曹草奏臣散地一辭金馬詔¶
<pb:KR4e0192_WYG_013-5b>¶
文園容卧白雲身江山次第勞詮品鵬鷃逍遥任性真¶
莫笑𤣥成無所用侯芭嵗晩得相親¶
　　艤滕王閣逢朱公子枉詩見投次韻奉答¶
楓林遥見一帆開騁望還登帝子臺干越人家江上盡¶
咸陽王氣日邊來飛騰自有青雲翼邂逅能忘濁酒杯¶
奕世聲華名不忝治安元待賈生才¶
　　朱宗良用晦貞吉巍甫佳甫楊懋功方士功趙修¶
　　　甫邀集東湖草堂¶
<pb:KR4e0192_WYG_013-6a>¶
豪游何似習家池爽氣西來晩共披一徑蘭苕鳴翡翠¶
滿湖秋浪浴鳬鷖㣲名莫問青藜杖髙調仍多白雪詞¶
若有片言能止輦桂藂吾敢負歸期¶
　　東湖草堂為刺史趙修甫賦¶
誰從天外羡鴻㝠浪迹湖邊一草亭風月自邀㩦鶴舫¶
行藏惟檢種魚經省知朱紱非長物肯待青山更勒銘¶
隣並况憐徐孺子不妨重有少㣲星¶
　　途中聞歐楨伯補國子監¶
<pb:KR4e0192_WYG_013-6b>¶
三仕猶聞擁客氊四門經館亦堪憐人同曳履歌商日¶
士慶弹冠入洛年尚有諸生求月俸更逢齋禁剰公錢¶
三都紙價知何似奏御應從紫閣前¶
　　答朱用晦¶
秋色章門入望來豈能乗興棹舟囘登臨廬岳名山近¶
亭沼芙蓉别業開昭代才名應繼起故人雞黍此重陪¶
鄉園回首梅花隔猶自清塵憶楚臺¶
　　抱膝軒為朱宗良賦¶
<pb:KR4e0192_WYG_013-7a>¶
五岳風期杖屨賖一軒青薜寄幽遐坐臨章水雙流玉¶
忩落西山半靣霞書帶漸成階下草綵毫還作夢中花¶
躬耕莫問南陽事千里名駒在帝家¶
　　贈朱子深¶
老來招隠興偏濃爽氣時時對五峰書似淮南傳内學¶
人從河上挹𤣥蹤上尊屢拜中朝賜靈笈多於世外逢¶
蒲栁自知凡骨異何能雲路待相從¶
　　依隠亭為朱孔陽作¶
<pb:KR4e0192_WYG_013-7b>¶
卜築還將隠者同朱絃多在此亭中路從荷芰芳湖繞¶
夢與烟蘿絶島通修竹曾經梁苑賦白茆何謝陸家風¶
卧遊乆矣憐宗炳䇿杖何時到桂藂¶
　　朱孔陽攜酒舟中因贈¶
津亭欲别轉夷猶應有詞人攬桂留一片歸心懸暮雨¶
數聲長笛起新秋著書誰授關門尹共載虛疑郭泰舟¶
欲問前期何處是楚雲湘水共悠悠¶
　　解維後方士功朱貞吉孔陽追送至龍沙龍光寺¶
<pb:KR4e0192_WYG_013-8a>¶
　　　小飲而别¶
昏鐘山寺已棲鴉起踏長堤片日斜浦口風燈漁父棹¶
雲中雞犬羽人家江流不盡心同折世事重逢鬢有華¶
歧路蒼茫君自見青門元少故侯𤓰¶
　　舒大參招飲卧龍寺¶
獵獵寒風少雁行朱旗門外裂飛霜經禪握麈同髙座¶
酒盞論交是故鄉帷幕功當歸圮上循良名自起河陽¶
徐關正是安流日莫指青山古戰塲¶
<pb:KR4e0192_WYG_013-8b>¶
　　過慈仁丈室訪胡孟弢留酌¶
匡山髙卧意如何逺興難忘在薜蘿偶過禪房成下榻¶
相逢天路待鳴珂雙林風雪經春盡西嶺雲霞入暮多¶
知是甘泉新有賦休將禪解問維摩¶
　　沈純甫歐楨伯招同徐子與集李惟寅第¶
一自歸耕下潠田豈知杯酒共談天正朝車馬春城裏¶
右轄風流紫閣邊醉後和歌成白雪燈前看劍是龍淵¶
故人漢殿今持槖肯借聲華照别筵¶
<pb:KR4e0192_WYG_013-9a>¶
　　方奉常李明府招同徐方伯歐博士集廣惠寺¶
花時曾共醉長安漢殿威儀備從官蘭草每從西省握¶
貝經頻對竺僧看重來冠盖人非昔一落江湖計轉難¶
不是夷門賔客在風塵吾已倦彈冠¶
　　程無過程虞仲招同歐博士楨伯陸山人華甫邵¶
　　　文學長孺潘上舍子朋登廣濟寺藏經閣(程楨/伯門)¶
　　　(人/)¶
鷲嶺雙開小梵天香燈處處可隨縁娑羅影半侵書閣¶
<pb:KR4e0192_WYG_013-9b>¶
簷蔔花偏泥酒禪逺目正當春雁後鄉心多在海雲邊¶
誰操杖履供遊興絳帳諸生有鄭𤣥¶
　　送顧參軍擢守曲靖¶
幕府官閒似馬曹三年越調自君操才情合占波千頃¶
時論同歸鳯一毛泔水西行通竹箐箬溪春汎接香醪¶
家聲自著循良傳詞客何須觧佩刀¶
　　送張京兆孺覺歸省¶
燕市勞歌頻對酒章臺垂栁拂征鞍中朝專席名家子¶
<pb:KR4e0192_WYG_013-10a>¶
三輔行春漢使冠芳草送人江路永烟蘿歸夢石牕寒¶
彩衣舞罷庭闈日華省思君共握蘭¶
　　端午日李明府招同沈刑部姚大名方計部歐博¶
　　　士王太僕集顯靈道館得宫字¶
琴酒誰將市隠同碧梧踈竹引離宫龍門謁客曾修刺¶
緱嶺吹笙幾馭風雙璧並髙華省譽彩毫真有漢都雄¶
天涯蕭艾空愁思歸路能無馬首東¶
　　張林石几為吕心文賦¶
<pb:KR4e0192_WYG_013-10b>¶
琢成山骨似方諸隠座支頥自有餘不遇卞和誰證玉¶
偶逢王令即留書紫藤過雨痕猶漬碧蘚經秋駮未踈¶
松下尋仙應有待平泉醒酒待何如¶
　　送姚叔卿移桂陽¶
中朝執㦸早為郎豈意雲霄落羽傷一卧攝山迷藥草¶
幾從江左擅文章明時不重懷沙賦逺播知無適越裝¶
藉藉廣平聲績在御屛前已記循良¶
　　送方計部子及還留都¶
<pb:KR4e0192_WYG_013-11a>¶
畫省三年報政成秋風吹客復南征佩魚湘水名猶在¶
䇿駿燕臺坐盡傾西第歌鐘憐卜夜司農飛輓待趨程¶
揺心花栁秦淮路曾是江東老步兵¶
　　送舍甥黄公紹之山隂文學¶
入越游吳不憚勞莫言湖海少綈袍長途豈墜青雲價¶
下里寕知白雪操桂浦别來鄉夢斷梅梁經過海雲髙¶
春風坐遍諸生日綵筆先傳曲水濤¶
　　習儀後李臨淮史計部兄弟邀陪王使君敬美集¶
<pb:KR4e0192_WYG_013-11b>¶
　　　顯靈道院¶
太清竟罷散鳴環梧竹蕭踈一徑間地主氷霜森武庫¶
使君車騎自廬山流雲下拂罘罳影仙氣遥連虎豹關¶
一别𤣥都知幾日對君雙鬢已成班¶
　　聞王敬美談太華之勝同李惟寅賦¶
立馬關門紫氣前丹梯無路可扳縁地形下見秦中盡¶
鳥路翻從掌上懸西極千峰朝白帝黄河一線落髙天¶
飡霞無復蕭臺女得馭茆龍亦可憐¶
<pb:KR4e0192_WYG_013-12a>¶
　　七夕同丁計部蔡刑部歐博士集沈刑部宅觀沈¶
　　　石田山水得秋字¶
長安木葉下新秋坐對雙星緩客愁明月漸収藏扇篋¶
凉風偏在曝衣樓休文詞賦縁多病宗炳琴尊托卧遊¶
誰道七襄難報贈才人先有夜光投¶
　　丁計部蔡刑部沈刑部歐博士過山齋作¶
秋風客賦不堪裁何意蓬蒿二仲來飛雨逺連雙闕暝¶
殘花猶共一尊開長途意氣看君在髙步雲霄見爾才¶
<pb:KR4e0192_WYG_013-12b>¶
惡説習池騎馬去淹留須盡故人杯¶
　　同丁計部沈刑部歐博士陸山人集蔡刑部宅觀¶
　　　唐伯虎所臨蘭亭禊帖并圖書贈計部南還得¶
　　　和字¶
市烟宫樹晩相和三徑頻留白玉珂西掖新篇堪倚馬¶
東吳狂墨亦籠鵞千秋破塚名逾重百衆登壇世不多¶
日下山隂將理棹不知修禊近如何¶
　　送潘子朋南還¶
<pb:KR4e0192_WYG_013-13a>¶
一攜經笥趨西學幾載琴尊共帝京詞藻世傳潘騎省¶
園林人比蔣元卿心馳蘐草三春色行計梅花萬里程¶
歸著子虛應謝客梯樓惟見日初生¶
　　九日同歐博士顧鴻臚兄弟李明府鄭張二光禄¶
　　　邵孝廉登廣濟寺藏經閣得陽字¶
禁栁宫槐拂地黄雙林風日入重陽蓮花纔吐千燈燄¶
白玉羞簪兩鬢霜畫手難忘金粟影禪栖為借贊公房¶
茱萸滿地應相笑肯負東籬此日觴¶
<pb:KR4e0192_WYG_013-13b>¶
　　夀錢侍御父母¶
星文遥夜聚江鄉籬菊催春入夀觴南岳寄書傳白鶴¶
中朝新彩賜神羊玳筵分送黄封酒紫殿遥傳白簡霜¶
莫倚太行頻極目蘭臺恩澤與天長¶
　　大司馬曾公以予晋秩為喜招歐博士兄弟陸山¶
　　　人於别館觴焉明日垂示佳篇念舊之情溢於¶
　　　言外伏誦感激謹用探韻奉酬¶
曾從蘭省挹風流别墅琴尊感昔遊白雪座中傳麗藻¶
<pb:KR4e0192_WYG_013-14a>¶
黄花籬下入新秋時名謬許同冠鶡人望於今重借籌¶
衣馬長安心已倦五湖波浪有漁舟¶
　　送董侍御出按關中¶
单車曾識漢循良歸去仙闈攬舜裳關外霜威傳繡斧¶
殿前風采冠神羊行逢暮雨崤函逺望入黄雲隴坂長¶
萬里玉門無斥堠詞人何用羡長楊¶
　　送歐博士季弟經季還南海¶
共道聲名入洛時雙珠南海亦稱竒逢人自識宴鴻羽¶
<pb:KR4e0192_WYG_013-14b>¶
别路俄分玉樹枝楚澤蕙蘭収客泪秦封苔蘚與君期¶
對牀莫訝青氊冷幾夜西堂有和詩¶
　　送陸華甫¶
心情野鶴共摧藏老去逢秋亦自傷澤畔羊裘千氣象¶
匣中龍劍躍干將葑田莫問将歸計薪桂應愁乆客裝¶
不學磻溪垂釣叟豈知顔駟尚為郎¶
　　送江鳯岐參軍之塞上¶
亭障東行烽堠少幕庭因得引文儒吹笳城上知風色¶
<pb:KR4e0192_WYG_013-15a>¶
聚米軍前識地圖翠鈿擁迴朱鬛馬金杯催勸紫駝酥¶
才名不用輕投筆舊勒燕然尚在無¶
　　過李臨淮白雲齋逢恩上人還金陵因贈¶
老向江東獻賦慵攝山猶憶舊游蹤朱門客自開文苑¶
白足人今是律宗隠處不離髙座寺中原亦有竺乾峰¶
知君去住心無累秉燭尊前幾度逢¶
　　送何仁甫還楚故司空吉陽之子¶
登臺自許千金價滿座能傳入洛詩黄石授書吾已後¶
<pb:KR4e0192_WYG_013-15b>¶
相如成賦爾同時将歸不為求田計失路猶懷戀主私¶
江漢風流今在否杖藜來話鹿門期¶
　　寄夀錢叔寶¶
問夀誰能知甲子髙風還似隠支硎年收秔秫堪娛老¶
舊餌參苓可鍊形門客每從書白練羽人頻自與丹經¶
欲尋海上桃花熟虚滯長安有嵗星¶
　　答陳憲使道襄永平見寄¶
乗障逺行孤竹國銜杯髙望薊門天尚方履自東齊賜¶
<pb:KR4e0192_WYG_013-16a>¶
大将旗從瀚海搴踠足豈能參上駟登壇今幸有諸賢¶
書生早綰封侯印釃酒椎牛在九邊¶
　　奉送大司馬王公還河東為李臨淮作(二首/)¶
受鉞曾登大将壇九邊重借惠文冠受降城向山隂築¶
峴首碑從上谷看步履暫違天北極山川不改晉王官¶
鳯麟已在雲羅外應笑南征老據鞍¶
典午中朝席屢虛殿頭頻上乞休書沈碑漢水當陽事¶
揮涕東門疏傅車誰識倚峰臣節苦莫言前席主恩踈¶
<pb:KR4e0192_WYG_013-16b>¶
縱憐松菊饒歸興竹帛勲名在石渠¶
　　送任别駕奉使還滇中¶
燕臺春色釀餘寒花栁千門駐馬看乗傳尚為金馬使¶
對君猶着鵕䴊冠樓船已見宣威逺蒟醬誰知入貢難¶
莫道中朝推轂少姓名書在殿南端¶
　　無題¶
臨水看花萬恨并焱車應自枉飛瓊乍離舞鏡青鸞散¶
一落雕籠翠羽驚望入桂宫求不死夢囘金屋可憐生¶
<pb:KR4e0192_WYG_013-17a>¶
愁心不與蓬根斷玉虎牽絲夜到明¶
錦字魚箋挹泪裁橘雲無迹散瑶臺塵霾白日麒麟角¶
霜老青桐鳯鳥哀暮雨不成虚蝶夢落花無賴笑鶯媒¶
如何折得琅玕樹長向蓬山頂上栽¶
　　送潘少逸還新安¶
膺門聲價羡登龍囘首平津却掃慵紫閣風雲看尚咫¶
梁園車騎散無踪栁條忍向殘春折杯酒難期後會逢¶
雙鬢對君俱落寞豈能留滯待東封¶
<pb:KR4e0192_WYG_013-17b>¶
　　送沈尚寶¶
侍臣如雨集蓬萊詞賦翩翩入詠才典璽名應髙兩省¶
珥貂人已望三台蘼蕪春送王程去花栁晴連候館開¶
若到秦淮占氣色五雲元自在燕臺¶
　　送顧憲副益卿之滇中¶
寒城白日下如飛臨路蒼茫一攬衣名自竹西傳雪賦¶
人今滇海避霜威和戎豈盡謀臣得略地休言漢䇿非¶
一騁壮圖猶黒髮不堪琴酒故人稀¶
<pb:KR4e0192_WYG_013-18a>¶
　　答張助甫塞上寄懷¶
彩筆曾趨鳯沼東秋風飄怱散飛鴻路歧九折心仍在¶
雲雨千秋事不同數出自應憐薄宦乆遊何意遽成翁¶
將軍日送關門喜計畫誰収幕府功¶
建節何年出武威玉關不斷羽書飛頗聞熊耳収金甲¶
猶自天山卧鐡衣前席再承宣室召滯遊應待茂陵歸¶
黄山白岳堪招隠不似長安有是非¶
　　佛日范子宣朱汝修過齋中¶
<pb:KR4e0192_WYG_013-18b>¶
多病謬為趨府吏對君何異在家僧散朝微雨清丹地¶
卧閣千峰擁翠層圖佛豈知成白首修心猶未到初乗¶
宗雷舊似能相逐銷盡蓮花半夜燈¶
　　送孫翰林以德使楚¶
花外宫懸扣舜韶金函初捧下層霄絳河景氣多澄霽¶
赤社風雲自動揺過里泥金榮賜第趨庭玉樹見清標¶
石渠詞賦元供奉千載蘭臺未寂寥¶
　　同李襲美過感應觀訪蔣少翼¶
<pb:KR4e0192_WYG_013-19a>¶
空谷少憐老俊才荷衣原不受塵埃閒邀海上青螺駕¶
倒覧壺中白玉臺俠氣頓從雙鬢盡遊蹤曾記十年來¶
種桃莫問𤣥都事避暑難逢竹下杯¶
　　過李明府襲美書室同蔣少翼小酌¶
畫簾初下據胡牀静境知無簿領忙琴酒已逢嵇叔夜¶
功名休羨杜當陽夾城風遞寒更急滿座霄澄列宿光¶
不是栽花能爛漫門前籠燭詎成行¶
　　雨中同劉觀察李明府歐博士朱汝修諸子集李¶
<pb:KR4e0192_WYG_013-19b>¶
　　　臨淮第得風字¶
籌䇿於今借幕中退朝尊酒未曾空浮雲亦自憐燕館¶
白雪真能操楚風賔客人多逢冠鶡扁舟予擬逐飛鴻¶
竹林肯厭過逢數瑶水年年曲宴同¶
　　陳使君玉叔督餉至京師枉過旅館同歐楨伯作¶
　　　得根字¶
何時車騎去中原白社重來意氣存暮雨不妨淹使節¶
秋花還共醉籬根文章浪說千年事虛薄真慚一飯恩¶
<pb:KR4e0192_WYG_013-20a>¶
惟待淮南招隠賦更從梅福老吳門¶
　　陳玉叔事竣還南¶
長淮無浪九河清入奏真能慰聖情卧閣舊髙循吏傳¶
揮毫元重客卿名包茅貢已輸南國魚藻懽同燕鎬京¶
自有廟謨酬顧問贈言東海媿王生¶
　　九日同歐博士顧舎人南都禮上人過普恩寺訪¶
　　　吕山人¶
不共憑髙送雁羣禪房寂寞對爐熏髙僧杖錫還滄海¶
<pb:KR4e0192_WYG_013-20b>¶
倦客題詩寄白雲古塔風烟當坐隠長廊鐘梵隔花聞¶
浮生聚散尋常事來嵗壺觴可對君¶
　　送郭方伯之貴竹¶
金馬遥天不盡悲白蓮髙㑹𣺌難期行逢峻坂應驅馬¶
若到空門定賦詩郭泰同遊多勝客謝公重起在明時¶
聖朝政重籌邊略暫遣褰帷到竹祠¶
　　送劉山人子繼劉督府兄¶
黄鵠㝠飛不可留自言家近岳陽樓漁樵未得干明主¶
<pb:KR4e0192_WYG_013-21a>¶
兄弟何妨盡列侯千里長齋雲子飯五陵空敝黒貂裘¶
青山到處鑱名姓遲我金門賦逺遊¶
　　送蒋少翼之雲中¶
立馬關門不可留黄沙白草莽生愁天連𤣥岳雲中出¶
河轉桑乾地底流蓬蔂應同仙客采貂裘還憶帝鄉遊¶
蠻詩想在征西府肯羡長裙過五侯¶
　　送秦舎人汝立歸無錫時補玉官不赴¶
臺上黄金貯俊良尚書門第尚餘芳青藜儤直趨仙禁¶
<pb:KR4e0192_WYG_013-21b>¶
銀管分曹捧御牀一下雲霄驚落羽幾囬歧路歎亡羊¶
東齊不是長沙逺一侍靈光亦不妨¶
　　送陳士鵠補騰越州¶
北闕秋風綰豫章单車人自識循良長途正渡滄瀾水¶
清吏休論寳玉鄉行笥䕶衣無越艶碉房稽首有夷王¶
漢家不事西南徼邛竹無勞獻上方¶
　　送洪兵備之榆林¶
舊日中朝典午才題詩曾共鳯凰臺揶揄莫笑三為郡¶
<pb:KR4e0192_WYG_013-22a>¶
邂逅何妨數舉杯建節西行仙掌近彎弧一望蹛林開¶
封泥莫閉關門路大宛名駒入貢來¶
　　送王舎人齎林端簡䘏典至閩中兼扶侍還瓊海¶
一辭仙仗下皇闈乆直青藜許暫歸初拜金函持漢節¶
旋裁宫錦作萊衣幔亭望入丹梯近瓊海行占紫電飛¶
白首交情能不負鄭𤣥門下似君稀¶
　　送沈純父¶
早擬王褒頌碧雞南還無&KR0316;入蠻夷曉行露草荒山外¶
<pb:KR4e0192_WYG_013-22b>¶
夜聽猿聲越水西粉署雲烟猶自媚銅駝花月使人迷¶
君看車馬長安道何似青門手重攜¶
　¶
　¶
　¶
　¶
　¶
　瑶石山人稿巻十三¶
