# -*- mode: mandoku-view; -*-
#+TITLE: 瑤石山人稿
#+DATE: 2015-08-25 00:24:59.401303
#+PROPERTY: ID KR4e0192
#+PROPERTY: BASEEDITION WYG    
#+PROPERTY: JUAN 卷十六
<pb:KR4e0192_WYG_016-1a>¶
欽定四庫全書¶
　瑶石山人稿巻十六¶
　　　　　　　　　　　　明　黎民表　撰¶
　七言絶句¶
　　楊溪洞四時歌¶
十年蹤迹愧名山一入松扉竟未還偶記桃華歸去後¶
遂傳春色到人間¶
長松落落䕃丹霄䇿杖看花過野橋更有薰風生澗底¶
<pb:KR4e0192_WYG_016-1b>¶
入雲清切間蕭韶¶
我夢霓衣歴紫宫瑶華如雨散西風偶逢子晉曽相約¶
後夜乘鸞向月中¶
四序廻環騐落花巖扉苔徑足煙霞青山不用頻招隠¶
自有寒松共嵗華¶
　　和子乾舟行¶
溪流東去水雲深十載青山負夙心今日停舟聊一望¶
㡬時携鶴住楓林¶
<pb:KR4e0192_WYG_016-2a>¶
兩岸清沙映落紅溪頭知有夜来風扁舟却恨尋春晩¶
不見桃花二月中¶
　　姑蘇曲¶
寳帶橋西柳作花吳王宫殿冷棲鴉蛾眉邀得旁人顧¶
日暮江邊自浣紗¶
横塘清淺映紅妝摘葉攀花持贈郎浮萍飄泊無根蔕¶
不似芙蓉到死香¶
　　卧芝山房為傳木虛弟木剡作¶
<pb:KR4e0192_WYG_016-2b>¶
茆盈兄弟昔餐霞囘首松門㡬度花留得玉芝逾橘井¶
煉成金骨勝丹砂¶
新種龍仙葉葉長春風吹作辟邪香那能白日驂鸞去¶
手把璚枝獻紫皇¶
髙卧深山抱玉書商歌一曲意何如只愁四海雲羅宻¶
又出人間䕶漢儲¶
閉門日日草𤣥文階下熏成五色雲靈藥不將雞犬試¶
仙壇今已候王君¶
<pb:KR4e0192_WYG_016-3a>¶
　　元夜曲¶
束素施𤣥紺髪光暗塵偏逐越羅香内庭不放金蓮炬¶
只恐蛾眉妬艶籹¶
蕭史乘鸞下帝臺參差仙盖拂雲來分明禁苑春先到¶
萬朶芙蓉月下開¶
　　宫詞¶
漢主離宫太液傍舞臺籹榭映垂楊林穿翡翠渾無色¶
花拂瓊蕤併是香¶
<pb:KR4e0192_WYG_016-3b>¶
寳月團圓開素波宫娥前隊引笙歌白雲鄉遠應難到¶
爭似琳池樂更多¶
金屋無人奉屬車君王初誦上青書日長不用教歌舞¶
自繞琪壇學步虛¶
未央樓殿敞秋風芝火煌煌徹夜紅知是驂鸞朝太乙¶
旌幢斜出五雲中¶
祥鴉飛散曙光微魚鑰沉沉晝漏稀唯見玉闗馳露布¶
不聞金殿坐霄衣¶
<pb:KR4e0192_WYG_016-4a>¶
曾属良家在禁城巻衣新得侍雲屏同来女伴無消息¶
唯記宫監舊姓名¶
立殘銀漏未更衣聞道龍池駐翠騑衛士夜深傳畫燭¶
御街塵起侍臣歸¶
　　聞捷報¶
鐃歌横吹遏彤雲天子明堂議戰勲金帛未應酬死士¶
麒麟先畫霍將軍¶
翩翩朔氣引戎旌囘望隂山斥堠平用盡黄金餉邊塞¶
<pb:KR4e0192_WYG_016-4b>¶
㡬人曾為取龍城¶
　　聞杜鵑¶
咽月聲寒露氣㣲三聲濕盡楚人衣從来北土殊棲息¶
何事南中乆未歸¶
　　午日同諸親友泛越江作¶
水滿金塘鳬鴈飛吳姬雙漿逆潮歸只愁楊柳絲難繫¶
不畏芙蓉露濕衣¶
越瑟當壚發浩倡門前初繫紫遊韁銀糟酒潑流霞色¶
<pb:KR4e0192_WYG_016-5a>¶
不羡宜城九醖香¶
魚龍曼衍戯江波天吳起舞翻蛟鼉連天白浪愁無那¶
誰勸公歸莫渡河¶
珠海東連黄木灣化成樓閣水雲間秋花錦石行疎日¶
五月潮生噴雪山¶
　　題畫美人¶
花落苔青永巷幽羅衣一侍㡬經秋長門縱有葳蕤鎖¶
爭奈閒情逐水流¶
<pb:KR4e0192_WYG_016-5b>¶
曲江絲柳漾春風侍女開元結束同籹罷臨池人似鳯¶
紫騮飛入玉宸宫¶
　　夜聽洞簫同子乾作¶
天外飛聲逐紫凰響隨寒葉繞空廊曲終盡作行雲去¶
月落闗城㡬樹霜¶
　　沛上¶
手提三尺定咸京黄屋東歸父老迎今日豐碑荒草沒¶
行人猶記沛鄉名¶
<pb:KR4e0192_WYG_016-6a>¶
　　豫章江行¶
赤岸斜臨溪水隂亂峰髙下寄禪林新流到海三千里¶
不似歸舟一夜心¶
山磴﨑嶇猿夜號溪流如沸石如刀刺桐花下思歸客¶
待得天明有二毛¶
　　聞馬市講和諸邊晏然識喜¶
隴北遼陽揔乞和盡驅龍種度黄河一時内廏三千隊¶
應費東吳萬匹羅¶
<pb:KR4e0192_WYG_016-6b>¶
長堤一望盡如雲沙苑秋開牧馬羣黄竹漫勞行萬里¶
柳營從此息三軍¶
敵騎翩翩起朔風朶顔三衛亦梟雄藳街不是稽傳首¶
應念當年靖難功¶
㡬年宵旰在關門今日垂衣拱至尊檢玉不須升岱岳¶
泥金應合畣𤣥元¶
　　荅徐汀洲¶
君向淮陽承主恩予亦扁舟歸故園金陵花月何曾¶
<pb:KR4e0192_WYG_016-7a>¶
見殺氣西街白下門¶
胡床坐嘯海風秋明月闗山滿戍樓麟閣何人誇彩筆¶
功名應合佩吳鈎¶
青山霜落九溪濆齋閣風流有使君褰帷欲指金臺路¶
玉女先開五色雲¶
燕京飛雪正漫漫十二樓空鐵鳯寒白首書生隨計吏¶
共邀明月醉長安¶
　　寄題潘少承西樵山房¶
<pb:KR4e0192_WYG_016-7b>¶
新營丹室鐵泉山千樹梅花不共攀夜夜京華成短夢¶
白雲紅葉屋三間¶
　　送吳而待守歸州¶
洞庭西上蜀江深兩岸青楓映竹林楚舞已歌隨使節¶
猿聲何處更霑襟¶
衰草寒煙過楚宫荒臺猶起大王風風流宋玉應同調¶
白雪髙吟郢國中¶
十月江清露冕遊鷓鴣啼處楚雲流如花笑倚黄陵廟¶
<pb:KR4e0192_WYG_016-8a>¶
日逐長安客自愁¶
斑竹岡前烟霧開京臺髙築望蓬莱論才却是馮唐老¶
使酒誰招季布来¶
　　苦熱行¶
火雲髙擁太行間飛雪峩峩不可攀翠栢蒼松枯欲死¶
清凉空説五臺山¶
雲裡樓臺白玉京龍綃飄動引飛瓊凉風更奏哀蟬曲¶
十里荷花碧浪生¶
<pb:KR4e0192_WYG_016-8b>¶
月殿星宫望拜勞絪緼蘭麝涌金鼇仙人自有𤣥霜散¶
任爾陽烏十丈髙¶
索米長安少俸錢無何安得醉花前渴羌自有封侯相¶
拜舞君王賜酒泉¶
擬古溪堂半畆隂瓦甌磁缶足怡心如何病渴朱門客¶
欲吸鯨波萬丈深¶
　　送吳明卿再謫睢陽司理¶
逐客新從澤畔来悲歌還上孝王臺掉頭不顧千金價¶
<pb:KR4e0192_WYG_016-9a>¶
東閣雲霄祗自開¶
濟中還復枉帆過急景停觴柰爾何陌上春花逢李白¶
故人西指薊門多¶
睢水無聲下急湍古園修竹半摧殘問君領郡因何事¶
此地曾飛白雪寒¶
笙鶴常過嵩少山知君蹤迹在其間科頭醉卧三花月¶
不與長安貴客攀¶
出闗曾賦五噫歌鳴鳥相求意氣多携手燕京明月色¶
<pb:KR4e0192_WYG_016-9b>¶
隨君千里渡黄河¶
　　送徐中丞廵撫畿内¶
繡斧朱旗出未央北門開府鎮漁陽雪山萬里無烽火¶
析木髙垂鳯闕光¶
海内衣冠望不孤笑談樽爼解兵符將軍肯羡祈連冡¶
壯士休乘大宛駒¶
古北黄花勢接連墩臺何日息狼烟留屯計䇿應先定¶
上苑曾傳諫獵篇¶
<pb:KR4e0192_WYG_016-10a>¶
伐皷撞鐘樹羽旗六驘沙漠遁歸時已磨上谷山頭石¶
刻作中興破陣碑¶
　　題顧汝和所作寒影圖¶
澗底青枝接鳯鸞梅花相並重琅玕虎頭畫手風流在¶
能向西忩寫嵗寒¶
　　汝甫過宿軒中同𤣥超子野賦¶
黄金臺下日西飛野客相逢又解衣半醉不知塵世事¶
白雲和夢到山扉¶
<pb:KR4e0192_WYG_016-10b>¶
　　燕臺駿骨圖為陳侍御道襄賦¶
千金增價在燕都電目蘭筋骨法殊細柳營中方按轡¶
大宛何用獻龍駒¶
　　寒鴉圖¶
寒山寂歴野蒼蒼繞樹驚飛不斷行畫角一聲天欲曙¶
金河翻落滿城霜¶
　　過沈山人懋學旅舍¶
烟花聨騎走燕都十載相逢又酒壚金谷園中非舊主¶
<pb:KR4e0192_WYG_016-11a>¶
長安明月可曾孤¶
　　送王儀甫之蓬莱縣¶
紫馬東溟路轉賒杖藜予亦苦思家後期記取青門酒¶
滿地垂楊罥落花¶
蓬莱髙閣坐朝暉宫錦猶披舊賜衣招手列仙朝綘闕¶
六鼇揺動海濤飛¶
　　雨後經天壇沙河口占¶
平沙雨濕草茸茸白玉髙壇紫翠重馬上行人看不厭¶
<pb:KR4e0192_WYG_016-11b>¶
石廊流水繞疎松¶
　　玉河堤畔聞歌¶
一曲新聲起鳯樓他鄉明月易生愁凉風嫋嫋吹難去¶
併作寒波出御溝¶
　　月夜過楨伯旅館¶
破鏡雲間照寂寥愁將寒影對良宵闗山一一征鴻去¶
似逐梅花出麗譙¶
　　雨後餓姚元白還金陵召歌者蒒成侑酌醉後賦¶
<pb:KR4e0192_WYG_016-12a>¶
　　　此為别¶
楓江凉雨夢歸吳囘首長安紫氣孤君見金陵舊花月¶
清歌能似此間無¶
鼓柁瀟湘未有期尊前同醉把花枝豪逰縱有青雲客¶
子夜吳歌我獨知¶
北闕秋深雨不開翠眉紅燭夜相催浮雲世事應難料¶
明月看山誰共来¶
　　送王宅松補邵武府太守¶
<pb:KR4e0192_WYG_016-12b>¶
虎竹初分出鳯樓嶺雲關月莫生愁幔亭舊接烟霄路¶
不是仙人不浪遊¶
　　詠懐濠上古跡寄李伯承¶
西過流沙道逾尊空餘紫氣在闗門金函玉檢無人識¶
留與龍孫細討論¶
泉咽風鳴釣籟閒千年秋水秘𤣥闗君家濮上相隣近¶
不厭婆娑一樹間¶
雲臺峰上五龍仙吏部才人亦好𤣥雙劍精靈成寂寞¶
<pb:KR4e0192_WYG_016-13a>¶
解頥還有李青蓮¶
　　送陳金吾祭王屋山¶
飛轡千峰躡紫霞沐蘭還宿太清家金芝歸獻長生節¶
笙鶴難淹二室花¶
露氣初髙曙色寒蓬莱宫闕正東看金泥奏罷神君答¶
松栢蕭森白石壇¶
　　同梁鍾二曹長過劉山人旅館看菊花作¶
下馬銅街日已斜北風衣袂滿塵沙秋光却在閒門巷¶
<pb:KR4e0192_WYG_016-13b>¶
深鎖忘憂一樹花¶
却立西風舞翠茵一枝枝似拂梁塵漢宫最妒塗黄額¶
莫遣霜娥見麗人¶
重九花開已自遲雪中猶褭最繁枝金門白首悲詞客¶
似爾飄零過嵗時¶
　　雨中撥悶¶
愁見飛花委緑蘿習家池上急經過明籹艶粉相携奪¶
看到開殘較㡬多¶
<pb:KR4e0192_WYG_016-14a>¶
日日傷春到水頭摧頽還擁黒貂裘夢回不識邯鄲路¶
老去真思廣武遊¶
風雨秦淮花事稀春光强半在蔷薇蛾眉已自愁金屋¶
更遣臨春舞畫衣¶
　　栢子潭(瑯琊山雜詠/)¶
玉輦當時擁萬靈手扶千栢尚青青石廊紅葉圍山寺¶
一曲寒波倒日星¶
　　庶子泉¶
<pb:KR4e0192_WYG_016-14b>¶
李公妙迹已千年零落荒山何處邉世人祗重鵞羣字¶
過落空迷鳥篆篇¶
　　歐陽公二亭¶
林壑山公去後寒鶯花又過㡬春殘風流自合傳千古¶
試覔徐陵片石看¶
　　瑯琊寺¶
山木千重嵐霧低紗燈猶照晉招提楞伽不益身前事¶
聽盡泉聲日又西¶
<pb:KR4e0192_WYG_016-15a>¶
　　龍泉寺¶
落葉連山寺不開夜深騎馬踏荒苔殘僧對客吹蘆管¶
風雨龍池颯沓来¶
　　題畫為李宫詹子蕃¶
玉露漙漙緑葉披花開金粟影離離仙禽欲下棲難定¶
誰為華林借一枝¶
武龍清齋太乙宫上林舞處不春風遥知絳節隨王母¶
青鳥飛来御苑中¶
<pb:KR4e0192_WYG_016-15b>¶
　　雲中曲¶
小袖紅粧學内家檀槽髙撥走龍沙將軍只道邊城樂¶
不見燕桃二月花¶
莫嘆明妃墮塞塵臙支亦是可憐人蔥河迷却闗山路¶
玉帳前頭立繡裀¶
　　題廬山瀑布圖送黄觀察之鄱陽¶
香爐千嶂霽生雲遥接天門紫氣分湖海烽烟今汛掃¶
不妨停盖謁匡君¶
<pb:KR4e0192_WYG_016-16a>¶
濛濛雨氣濕丹臺萬壑濤聲送薄雷一片瓊花吹不散¶
仙人長駕白龍来¶
　　五日同盛仲交屠田叔小飲各以事散去明日復¶
　　　㑹於雙塔寺¶
已過端陽一日来亟思塵夢理殘杯庭前㡬樹葵榴在¶
有酒愁花不再開¶
傭書五載老燕闗君亦陳情解印還(時田叔/告終養)留取風沙¶
雙病眼鄮州明日共看山¶
<pb:KR4e0192_WYG_016-16b>¶
　　題畫馬贈黄幼章南歸¶
沙塞風髙萬馬馳五花雲錦散瑶池九真亦有麒麟種¶
不是長安果下騎¶
躡電追風不受韁千金有意待孫陽君王駕馭多竒駿¶
肯使天閑老乘黄¶
　　伏暑經桐廬道中¶
清淺無如七里灣層崕飛瀑下潺潺子陵不為南陽起¶
頼是清源有此山¶
<pb:KR4e0192_WYG_016-17a>¶
丹霄回首夢魂驚避暑還催奏賦成滄池何處堪停蹕¶
笑指荷花放舸行¶
草爛松枯太劇晴轉多煩熱是舟行驚湍夜入還家夢¶
疑是青林風雨生¶
玉盤盛水貯甘𤓰蟬鬢迎風翠袖斜氷水如山供坐客¶
驕陽不入五侯家¶
　　張元易飲紫菊二首¶
誰倚名園鬭麗華霜風披拂似晴霞不如開落空山裡¶
<pb:KR4e0192_WYG_016-17b>¶
淺白輕黄靖節家¶
叢桂秋風若有期一生鉛粉不曾施如何偃蹇東籬下¶
猶學長安半額眉¶
　　送李春卿文學之博羅¶
鼓篋諸生待絳紗不同勾漏逺移家天雞喚醒遊仙夢¶
倒覽扶桑五色霞¶
　　送傳成之文學之閩中¶
日射蓬莱氣色髙無諸城下海生濤賦成應有凌雲氣¶
<pb:KR4e0192_WYG_016-18a>¶
臺倚仙人舊釣鼇¶
　　命家僮於庭前雜蒔花木戱為九絶¶
南陌東城無限花竹籬藤架任欹斜柴門亦有閒風景¶
不道歸期已過𤓰¶
金谷園中墮繡裀一枝憔悴可憐春但將酩酊酬髙格¶
不與鉛華作後塵¶
騎馬長安日㡬囘梅黄已過麥秋来蔫紅縱好非春色¶
憑仗東風㡬日開¶
<pb:KR4e0192_WYG_016-18b>¶
遊蜂舞蝶太匆匆爭較繁華一瞬中縱使花開能爛漫¶
不知榮落總成空¶
㣲雨初睛蓓蕾開更教長袖夜深囘開時正好留連看¶
待到飄零㡬客來¶
古木長藤半斧痕霜藂猶自宿籬根煩君着意防風雨¶
待到深秋發滿園¶
揷槿編籬費討量此生窮達任蒼蒼若教小草看成徑¶
緑竹抽梢已過墻¶
<pb:KR4e0192_WYG_016-19a>¶
强半光隂在直廬鶯花笑我太相疎故園亦詫忘歸去¶
不寄長安五月書¶
小隊紅籹結束新妖嬈偏泥遠遊人縱饒頓遜杯中物¶
不似銅駝陌上春¶
　　送張光祿元易使邊兼還河東展省¶
翠釡黄封勞外臣關門乘傳遣詞人燕支拜舞君王賜¶
一曲琵琶絶塞春¶
三休亭上狎樵漁愛子持觴問起居不似東山輸别墅¶
<pb:KR4e0192_WYG_016-19b>¶
願從黄石授兵書¶
單于内屬已銷兵瀚海天山夜不驚玉節盡驅龍種至¶
大宛何必墮重城¶
馬上㣲吟更擊鮮齊州囘望入青烟綵毫奏技明光日¶
不羡封侯到酒泉¶
貂裘日貰酒壚家夜半籠燈上日華馬湩金杯休醉客¶
春風思對五陵花¶
　　送陳汝信¶
<pb:KR4e0192_WYG_016-20a>¶
揚㠶萬里楚江行君是無機亦有情千樹梅花如問訊¶
羅浮同看日初生¶
　　題天長館壁¶
日色曉殘野草花行人觸熱轉堪嗟仙缾自汲清泠水¶
誰解鸘裘付酒家¶
尊酒文園㑹不稀五陵豪客自輕肥荒雞唤醒山郵夢¶
猶憶更衣入瑣闈¶
　　鄧君肅以菊花見貽口占五絶奉荅¶
<pb:KR4e0192_WYG_016-20b>¶
燕臺㡬見此花開急管繁絃處處催籬下白衣雖寂寞¶
儘教明月照深杯¶
重溟天氣煖如春霜後繁花作意新桃李園中相映發¶
却將穠艶趂芳塵¶
山人老作灌園翁手插疎籬玉滿叢莫道看花容易得¶
長年多雨更兼風¶
篁竹烽烟起戰旗西風迸淚對花枝柴桑便合抽簮去¶
難得閒田種紫芝¶
<pb:KR4e0192_WYG_016-21a>¶
零落西園萬片霞顛狂呼酒醉隣家鵕䴊冠上雖簮却¶
絶世元稱隐士花¶
　　隔墻桃花戯作¶
十日春光偏泥酒雨中猶見隔墻花丈人已自無機事¶
莫道東隣是宋家¶
　　同君肅少仲公紹開先諸子飲舍弟惟仁宅贈歌¶
　　　者¶
故園杯酒肯辭頻今夜雲間月色新不信清歌能醉客¶
<pb:KR4e0192_WYG_016-21b>¶
鶯花曾見五陵春¶
　　和端州太守王君宗魯七星巖二十景詩¶
　　石室龍床¶
紫氣冥冥䕶白龍玉鱗千載尚留蹤天門一去成霖雨¶
閒却金梯十二重¶
　　瀝湖漁棹¶
款乃漁歌逺近聞青油晴巻瀝湖雲蓮舟蕩漾歸来晩¶
籠燭城邊候使君¶
<pb:KR4e0192_WYG_016-22a>¶
　　虹橋雪浪¶
牛女相望一水中神人驅石便成虹奔雲噴雪三千丈¶
不是靈槎豈易通¶
　　天閣晴嵐¶
赤闌曲曲繞層臺風蕩嵐光水倒廻一片青天涵石鏡¶
菱歌原未有人来¶
　　金闕朝陽¶
珠旗掣曵七星文萬壑朝暾射紫雲清漏一聲猶未歇¶
<pb:KR4e0192_WYG_016-22b>¶
星妃如雨導神君¶
　　寳陀夜月¶
西方初月吐嬋娟湖上輕風罷釣船遥想水晶宫殿裡¶
蓮花燈下一僧禪¶
　　星亭擁翠¶
隨波上下似蓬壺白玉樓臺天下無惟見七星浮水面¶
不聞詞客賦仙都(岩即古/仙都山)¶
　　霞島飛璚¶
<pb:KR4e0192_WYG_016-23a>¶
丹霞為闕石為扉玉溜淙淙欲濕衣湖上只開雙玉鏡¶
飛璚乘月㡬時歸¶
　　樹徳松濤¶
幽人伏枕興無聊何處翻江作怒潮夜半天雞驚夢醒¶
萬川明月照空寥¶
　　栖雲榕隂¶
栽花種柳滿溪潯太守風流苦費心後人指㸃甘棠樹¶
宻葉曾遮十畆隂¶
<pb:KR4e0192_WYG_016-23b>¶
　　紫洞禪房¶
一半禪栖出翠微蒼苔石滑到天稀西天絃管休囘首¶
只合山門老衲衣¶
　　蓬壺仙徑¶
白石參差徑路斜玉壺終日秘青霞紫芝滿地無人采¶
十里風吹古桂花¶
　　臨壑荷香¶
桂棹沿廻一水香秋風吹冷芰荷裳洛神邀得陳王賦¶
<pb:KR4e0192_WYG_016-24a>¶
故向瑶池試曉粧¶
　　方塘魚躍¶
千頃澄波溢作池為君添作豢魚陂江湖老去應忘我¶
只是臨流少惠施¶
　　杯峰浮玉¶
菱葉荷花素錦鋪中流一㸃落星孤扁舟曾逐𤣥真子¶
呼酒狂歌碧浪湖(吳興碧浪湖/有浮玉山)¶
　　天柱浮虹¶
<pb:KR4e0192_WYG_016-24b>¶
玉筆髙簮黛色濃海門長日駐髙舂世情盡逐頽波去¶
誰住羅浮四百峰¶
　　仙掌春風¶
五夜吹班鳯沼東亭亭仙掌立春風蓬蒿寂寞文園裡¶
錯憶金盤出漢宫¶
　　閬巖夕照¶
秋作千峰翠作陵松間織鳥挂寒藤道人半醉斜陽酒¶
指㸃金銀最上層¶
<pb:KR4e0192_WYG_016-25a>¶
　　河波泉湧¶
翠壁千重玉斧開中間一道出風雷若逢李白香爐上¶
定取銀河入酒杯¶
　　石洞雲封¶
人間日月易飛奔浪水桃花自一村怕有漁樵来往路¶
白雲長積掩柴門¶
　　送梁少嘉内姪北上¶
鵠沼麟園望不迷丈夫何事戀卑栖豪遊曾結長安客¶
<pb:KR4e0192_WYG_016-25b>¶
千里人知碧玉蹄¶
海子荷花十丈開龍舟避暑未應廻無媒亦有江南樹¶
扶荔宫中着意栽¶
　　一葦所如為何太僕作¶
肘後黄金亦可憐身閒羸卧五湖烟人間縱有瞿塘險¶
不到蘆花釣渚邊¶
三徑誰尋仲蔚家秋風㡬度桂松花卧遊想到蓬莱闕¶
一片山忩落海霞¶
<pb:KR4e0192_WYG_016-26a>¶
　　送歐公孫遊南雍兼寄其祖虞部公¶
金陵花月不曾空粽汁曽經飲楮公伏暑夢廻茅屋底¶
何人酤酒話江東¶
江夏童年已拜郎殿前扶侍有輝光冶城髙㑹羣公在¶
白首山林引目長¶
　¶
　¶
　¶
<pb:KR4e0192_WYG_016-26b>¶
　¶
　¶
　¶
　¶
　¶
　¶
　¶
　瑶石山人稿巻十六¶
